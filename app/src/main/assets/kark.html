<h1 class="top0 display-3 text-uppercase" style="text-align: center;"><span style="color: #ff0000;"><strong><span style="text-decoration: underline;">कर्क राशिफल 2020</span></strong></span></h1>
कर्क राशिफल 2020 के अनुसार कहा जा सकता है कि यह वर्ष आपके लिये वैसा ही रहेगा जैसा आप इसे बनाना चाहते हैं। यानि इस वर्ष में सफलता का दारोमदार सिर्फ आप पर है। जैसी मेहनत आप करेंगें आपको फल भी उसके अनुसार ही मिलेगा। 2020 का वार्षिक राशिफल आपके लिये संकेत कर रहा है कि इस साल भाग्य के भरोसे न बैठें और कर्म करने में विश्वास रखें।

&nbsp;

<details open="open"><summary><span style="color: #000000;"><strong>❤कर्क राशिफल के बारे में और पढ़े
</strong></span></summary>
    <p class="text-justify">वर्ष की शुरुआत में कर्क राशि वालों के लिये चंद्रमा अष्टम भाव में रहेंगें जो कि शुरुआती समय में आपको स्वास्थ्य के मामले में थोड़ा चिंतित कर सकते हैं। स्वास्थ्य को लेकर सचेत रहें। इस वर्ष में आपको प्रतिस्पर्धाओं में भाग लेने व अपनी प्रतिभा का प्रदर्शन करने के बड़े अवसर प्राप्त हो सकते हैं। दरअसल आपकी राशि से छठे स्थान में बुध, गुरु, सूर्य, शनि और केतु एक साथ विराजमान हैं जो कि आपको नये-नये अवसर मिलने के संकेत कर रहे हैं। बुध और शनि वर्ष कुंडली में विपरीत राजयोग भी बना रहे हैं जो कि यह दर्शाते हैं कि आपको अपनी कड़ी मेहनत का फल मिलेगा। यदि पिछले कुछ समय में आपको अपनी मेहनत के अनुसार फल नहीं मिला है तो इस समय भाग्य से आपके सारे गिले-शिकवे दूर हो सकते हैं। खेल जगत, सिनेमा से जुड़े जातकों को इस समय विदेश की यात्राओं से और विदेश में आयोजित होने वाली प्रतियोगिताओं में भाग लेने पर अच्छी सफलताएं मिल सकती हैं। कुछ कर दिखाने का मौका आपके लिये यही है। आईटी, इंजीनियरिंग, मीडिया, एक्टिंग, पोलिटिक्स आदि क्षेत्रों में यदि आप अपना करियर बनाने की सोच रहे हैं तो मंगल का स्वराशि का होना आपके लिये शुभ परिणाम लेकर आ सकता है।</p>
    <p class="text-justify"></p>
    &nbsp;

    <summary><span style="color: #000000;"><strong> </strong></span></summary>
    <p class="text-justify">24 जनवरी के बाद शनि का परिवर्तन होने से करियर के मामले में कुछ परिवर्तन के योग आपके लिये बन रहे हैं जो कि आपके लिये सफलता दायक भी हो सकते हैं। शनि वर्ष पत्रिका में आपकी <strong>राशि</strong> से शश महायोग बना रहे हैं। स्थिर व्यापार के लिये शनि का परिवर्तन आपके लिये बहुत शुभ परिणाम लेकर आने वाला रहेगा। शनि का सप्तम भाव में स्वराशिगत होना अविवाहित जातकों के लिये विवाह के योग भी बना रहा है। लेकिन मांगलिक कार्यों में थोड़ी परेशानियों का सामना भी करना पड़ सकता है।</p>
    <p class="text-justify"></p>
    <p class="text-justify">30 मार्च को बृहस्पति का मकर राशि में आना जो कि आपकी राशि से भाग्य स्थान के स्वामी भी हैं अचानक से किसी मांगलिक कार्य के योग बनाने वाला रहेगा। साथ ही कार्य क्षेत्र में नई नई योजनाएं  इस समय बननी शुरु होंगी। मकर राशि में शनि पहले से मौजूद हैं जिनकी उपस्थिति से गुरु और शनि की युति आपके लिये नीच भंग राजयोग बना रही है। ग्रहों के इस संयोग से हो सकता है शुरुआत में आपको अधिक परिश्रम करना पड़े लेकिन इसका लाभ भी आपको बहुत अच्छा मिलने के आसार हैं।</p>
    <p class="text-justify"></p>
    <p class="text-justify">11 मई को शनि का वक्री होना आपके मांगलिक कार्य में, व्यापार में अड़चनें पैदा कर सकता है। हो सके तो इन कार्यों को कुछ समय के लिये रोक कर चलें। 14 मई को गुरु के वक्र होने से इसका प्रभाव आपके लाभ स्थान पर होने से लाभ की स्थिति बढ़ेगी साथ ही गुरु की सप्तम दृष्टि अपनी उच्च राशि पर होने से स्वास्थ्य संबंधी परेशानियां भी दूर होने के आसार बनेंगें। पराक्रम में दृष्टि पड़ने से भी पराक्रम और छोटे भाई-बहनों से भी लाभ मिलना शुरु हो जाएगा।</p>
    <p class="text-justify"></p>
    <p class="text-justify">30 जून को बृहस्पति धनु राशि में आ जाएंगे जो कि आपको स्वास्थ्य के नज़रिये से थोड़ा ध्यान रखने के योग बना रहे हैं। इस दौरान आपको पेट संबंधी गैस आदि की समस्या का सामना करना पड़ सकता है। वज़न बढ़ने की चिंता भी आपको इस समय सता सकती है। कुल मिलाकर पर्सनली थोड़ा ध्यान रखने की आवश्यकता आपको इस समय में रहेगी।</p>
    <p class="text-justify"></p>
    <p class="text-justify">आपके लिये परिस्थितियों में बदलाव की सुगबुगाहट सितंबर महीने में देखने को मिल सकती है। 13 सितंबर को गुरु के मार्गी होने से स्वास्थ्य के साथ-साथ करियर, लव, फाइनेंस हर तरह से समय आपके अनुकूल रहने के आसार हैं। भाग्य का पूरा साथ आपको मिलेगा। आपके पराक्रम में वृद्धि होगी और तरक्की के रास्ते आपके लिये खुलेंगें। है। 23 सितंबर को राहू आपकी राशि से 11वें स्थान में वृषभ राशि में आ जाएंगें जो कि आपकी राशि से लाभ का स्थान बनता है। लाभ स्थान में राहु के आने से आपको कार्यक्षेत्र में, धन के मामले में, यात्राओं  में लाभ व सफलता मिलने की प्रबल संभावनाएं हैं। 29 सितंबर को शनि के मार्गी होने के पश्चात आप अपनी योजनाओं को अमलीजामा पहना सकते हैं। यहां से आपके लिये करियर में सफलता के द्वार खुल जाएंगें। कामकाज में तेजी रहने की उम्मीद कर सकते हैं।</p>
    <p class="text-justify">20 नवंबर को गुरु पुन: मकर राशि में आ जाएंगें जिससे आपके लिये मांगलिक कार्य व स्थान परिवर्तन के योग बन रहे हैं। भाग्य में उन्नति के आसार भी नज़र आ रहे हैं। जीवन साथी का भी भरपूर सहयोग आपको मिल सकता है।</p>
    <p class="text-justify"></p>
    <p class="text-justify">कुल मिलाकर कर्क वार्षिक राशिफल 2020 आपके लिये इस वर्ष काफी अच्छे परिणाम मिलने की संभावनाएं जता रहा है।</p>

    <summary><span style="color: #000000;"><strong> </strong></span></summary></details>
&nbsp;
&nbsp;
<details open="open"><summary><span style="color: #000000;"><strong>❤कर्क प्रेम राशिफल के बारे में और पढ़े
</strong></span></summary>
    <p class="text-justify">प्रेम राशिफल 2020 के अनुसार आपकी लव लाइफ इस वर्ष काफी अच्छी रहने वाली है। लाइफ पार्टनर का पूरा सहयोग आपको इस वर्ष मिलने वाला है। जो अविवाहित जातक किसी के साथ पहले से रिलेशनशिप में हैं उनके लिये अपने रिश्ते को आगे बढ़ाने का समय है। जो जातक किसी कारणवश अपने प्यार से अलग हो चुके हैं उनके लिये भी यह वर्ष आशाओं भरा है। आप एक नई शुरुआत भी इस वर्ष कर सकते हैं तो कुछ जो अपने पार्टनर के लिये कमिटिड हैं उनका प्यार लौटकर भी आ सकता है। प्यार से मुलाकात से लेकर लव मैरिज़ तक के मामले में जिस भी मोड़ पर आपको दोस्तों की आवश्यकता पड़ेगी आपके करीबी दोस्त वहां आपके साथ खड़े मिलेंगें। दोस्तों की भी पूरी सपोर्ट आपको इस वर्ष मिल सकती है।</p>
    <p class="text-justify"></p>
    <p class="text-justify">वर्ष की शुरुआत में आपकी राशि से सप्तम भाव के स्वामी शनि अपने से 12वें स्थान में हैं। वहीं पंचम भाव के स्वामी मंगल अपने ही स्थान में विराजमान हैं। यह आपकी रोमांटिक लाइफ अच्छी रहने के संकेत कर रहे हैं। शनि भले ही अपने स्थान से 12वें स्थान में हैं लेकिन प्रेम के कारक शुक्र आपकी <strong>राशि</strong> से सप्तम भाव में मौजूद हैं जो कि आपके दांपत्य जीवन में भी खुशहाली के संकेत कर रहे हैं। स्वराशि के मंगल के कारण जो जातक किसी खास को अपने दिल की बात कहना चाहते हैं उनके लिये बहुत अच्छा समय रहेगा। आप पूरे कॉन्फिडेंस के साथ अपने प्यार का इजहार कर सकते हैं। सप्तम भाव के स्वामी शनि वर्ष की शुरुआत में ही 24 जनवरी को अपने स्थान में यानि आपकी राशि से सप्तम भाव में प्रवेश करेंगें जो कि शश महायोग भी आपके लिये बना रहे हैं। इस समय जो जातक परिणय सूत्र यानि विवाह के बंधन में बंधने के इच्छुक हैं उनके लिये भी यह समय अच्छा है हालांकि इसमें आपको कुछ परेशानियों का सामना भी करना पड़ सकता है। विशेषकर प्रेम विवाह के इच्छुक जातकों को थोड़ा संघर्ष करना पड़ सकता है। आपके लिये सलाह है कि 30 मार्च तक का इंतजार करें क्योंकि इसके पश्चात गुरु भी सप्तम भाव में शनि के साथ आ जाएंगें। सप्तम भाव में गुरु शनि के साथ होने से नीच भंग राजयोग बनेगा। यह योग भी आपके लिये रोमांटिक लाइफ में नई खुशियों के द्वार खोलने वाला रहेगा। मांगलिक कार्यों के योग आपके लिये इस समय में बन रहे हैं।</p>
    &nbsp;
    <p class="text-justify"></p>
    <p class="text-justify"></p>
    <p class="text-justify">आपके लिये सलाह है कि शुभ काम में देरी न करें और जल्द से जल्द निबटाने का प्रयास करें क्योंकि मई माह में शनि और गुरु दोनों वक्री होने से मांगलिक कार्यों में विशेषकर पर्सनल मैटर में दिक्कतों का सामना करना पड़ सकता है। इस समय किसी नई रिलेशनशिप या फिर विवाह संबंधी कोई फैसला न करें, हां बातचीत का सिलसिला आगे जरूर बढ़ा सकते हैं।</p>
    <p class="text-justify"></p>
    <p class="text-justify">लगभग सितंबर तक परिस्थितियां ऐसे ही उतार-चढ़ाव वाली बनी रह सकती हैं। सितंबर के मध्य में गुरु के मार्गी होने से इसमें कुछ सुधार देखेंगें लेकिन 23 सितंबर को राहू राशि बदलकर आपकी राशि से लाभ स्थान में चले जाएंगें जहां से वे आपके तीसरे, पंचम व सप्तम भाव में अपनी पंचम, सप्तम व नवम दृष्टि से देख रहे होंगे। यह समय भी रोमांटिक लाइफ में थोड़ी परेशानियां बढ़ाने वाला रह सकता है। संबंधों में दूरियों का मुख्य कारण कम्यूनिकेशन गैप व इसकी वजह से बन रही गलतफहमियां हो सकती हैं। सितंबर के अंत में जैसे ही सप्तम भाव में शनि वक्री से मार्गी होंगे चीज़ें थोड़ा पटरी पर लौटने लगेंगी। नवंबर के उतरार्ध में गुरु भी पुन: सप्तम भाव में आ जाएंगे जिससे फिर से आपके संबंधों में एक मधुरता देखने को मिलेगी। कुल मिलाकर लव लाइफ के मामले में आपके लिये एक इस वर्ष का समापन हैप्पी एंडिंग के रूप में हो सकता है।</p>

</details>
&nbsp;

<details open="open"><summary><span style="color: #000000;"><strong>❤कर्क करियर राशिफल के बारे में और पढ़े
</strong></span></summary>
    <p class="text-justify">करियर राशिफल 2020 के अनुसार इस वर्ष आपको सफलता मिलने के पूरे आसार नज़र आ रहे हैं। जो जातक सैन्य सेवाओं, इन्फोर्मेशन टेक्नोलॉजी, विज्ञान, मीडिया, सिनेमा, हार्डवेयर आदि क्षेत्रों में रूचि रखते हैं उनके लिये यह वर्ष अपने करियर को चमकाने वाला वर्ष रहने के आसार हैं। इस वर्ष आपको प्रतियोगी परीक्षाओं में भी सफलता मिल सकती है। सरकारी नौकरी के लिये तैयारी करने वाले जातकों के लिये भी यह वर्ष उपलब्धियों वाला रह सकता है। इस वर्ष आपको अपनी प्रतिभा का प्रदर्शन करने के नये-नये अवसर मिल सकते हैं। हालांकि सफलता आपके कदम तभी चूमेगी जब उस और कदम बढ़ाएंगे। बैठे बिठाए आपको कुछ हासिल नहीं होने वाला है। इस वर्ष आपको अपनी मेहनत के अनुसार ही परिणाम भी मिलने वाले हैं। विशेषकर करियर के मामले में आपको इसका ध्यान जरुर रखना पड़ेगा। अतीत में भी आपने जो कड़ी मेहनत की है उसका फल इस समय मिल सकता है।</p>
    <p class="text-justify">सिनेमा व स्पोर्टस से जुड़े जातकों के लिये विदेशों में अपनी प्रतिभा का लोहा मनवाने का समय रहेगा। आपको वहां पर आयोजित होने वाले इवेंट या खेलों में अच्छा लाभ मिल सकता है। सूचना तकनीक, इंजीनियरिंग, मीडिया, एक्टिंग, पोलिटिक्स आदि फिल्ड में जो जातक किसी प्रोफेशनल कोर्स में दाखिले के इच्छुक हैं उन्हें भी अपने मनपसंद संस्थान में प्रवेश मिल सकता है।</p>
    &nbsp;
    <p class="text-justify">यदि आप अपने वर्तमान पेशे से संतुष्ट नहीं हैं या फिर अपनी तरक्की को, अपने विकास को अवरूद्ध महसूस कर रहे हैं तो वर्ष के शुरुआती कुछ समय के पश्चात ही इसमें बदलाव की संभावनाएं बन सकती हैं। कोई बेहतर ऑफर से भी आपको कहीं से आ सकता है। जो व्यवसायी जातक अभी तक अपने व्यवसाय में उतार-चढ़ाव से परेशान रहे हैं उनके लिये भी बिजनेस में एक स्थिरता बनने की प्रबल संभावनाएं बन रही हैं। विशेषकर मार्च के बाद से लेकर मई के लगभग मध्य तक हालात काफी अच्छे व अनुकूल बने रहने की उम्मीद कर सकते हैं।</p>
    <p class="text-justify">मई के लगभग मध्य से लेकर सितंबर के मध्य तक आपको थोड़ा सचेत रहना होगा इस समय आपको करियर में मिले जुले परिणाम मिलेंगें। कहीं से अच्छी खबर मिलेगी तो कहीं अनचाहे परिणाम भी मिलेंगें। कामकाज में बाधाओं का भी सामना करना पड़ सकता है। हालांकि इस कठिन समय में परिजनों का सहयोग आपके मनोबल को बढ़ाए रखेगा। सितंबर में पुन: आपके लिये हालात अनुकूल होने लगेंगें। यह समय कार्यक्षेत्र में लाभ का समय रहेगा। कामकाज संबंधी यात्राएं भी सफल रहने के आसार हैं। जो जातक लंबे समय से विदेश जाने के इच्छुक हैं उनकी तमन्ना भी इस दौरान पूरी हो सकती है।</p>
    <p class="text-justify">कुल मिलाकर कर्क राशि वालों के लिये वर्षफल 2020 करियर के मामने में एक उन्नति दिलाने वाला वर्ष रहने की संभावनाएं जता रहा है।</p>

</details>
&nbsp;

<details open="open"><summary><span style="color: #000000;"><strong>❤कर्क वित्त राशिफल के बारे में और पढ़े
</strong></span></summary>
    <p class="text-justify">फाइनेंस राशिफल 2020 आपके लिये इकोनमिकली मिले जुले परिणाम लेकर आने वाला रह सकता है। इस वर्ष जिस तरह से धन प्राप्ति के आसार आपके लिये बन रहे हैं उसी तरह से धन खर्च होने की संभावनाएं भी आपके लिये बन रही हैं। हालांकि किसी तरह की चिंता करने की आवश्यकता आपको नहीं है क्योंकि यह खर्च आप अपनी सुख-सुविधाओं को बढ़ाने में ही करेंगें। एक सुरक्षित भविष्य की कामना रखते हुए भी आप प्रोपर्टी में धन निवेश कर सकते हैं। जो जातक लंबे समय से घर या गाड़ी खरीदने की सोच रहे हैं 2020 में उन्हें अच्छी डील मिल सकती है जिसे आप गंवाना नहीं चाहेंगे। शुरुआत में आपके लिये धन प्राप्ति के योग भी अच्छे बनेंगें लेकिन वर्ष के मध्य में कुछ समय आपको आर्थिक तंगी का सामना भी करना पड़ सकता है। इसका कारण हो सकता है आप अपनी बचत का एक बड़ा हिस्सा निवेश या खर्च कर दें। इसलिये बेहतर रहेगा कि एक संतुलित बजट के साथ ही अपनी योजनाओं पर खर्च करें।</p>
    <p class="text-justify"></p>
    <p class="text-justify">आपकी राशि से धन भाव के स्वामी सूर्य बनते हैं जो कि वर्ष की शुरुआत में छठे भाव में बुध, गुरु, शनि व केतु के साथ विराजमान हैं। लाभ स्थान के स्वामी शुक्र जहां वर्ष की शुरुआत में सप्तम भाव में मौजूद हैं तो व्यय भाव के स्वामी बुध सूर्य के साथ छठे घर में विराजमान हैं। यह संकेत कर रहे हैं कि बिजनेस में आपको लाभ तो मिलेगा लेकिन साथ ही नई परियोजनाओं में भी आपको पैसा लगाना पड़ेगा। जिसका लाभ आपको तुरंत नहीं मिलेगा लेकिन भविष्य में बड़े लाभ की उम्मीद आप अवश्य कर सकते हैं। आपके लिये सलाह है कि किसी भी परियोजना में निवेश करने से पहले अच्छे से उस पर विचार विमर्श करें। उसके बारे में हर तरह से अपनी पूरी रिसर्च करें। शॉर्ट कट अपनाने के प्रयास न करें और न ही जोखिम वाले क्षेत्रों में हाथ आजमाने के प्रयास करें। अपनी दूरदृष्टि का परिचय देते हुए लोंग टर्म इन्वेस्टमेंट आपके लिये लाभकारी रह सकती हैं।</p>
    &nbsp;
    <p class="text-justify"></p>
    <p class="text-justify">वर्ष के मध्य में विशेषकर मई के उतर्राध से लेकर सितंबर के पूर्वाध तक हाथ थोड़ा खींच कर चलें। इस समय में हो सकता है धन निवेश करने से आपको अपेक्षित लाभ न मिले। इस समय में योजनाएं बनाने का काम करें। मार्केट को एनलाइज करें। नौकरीशुदा जातकों के लिये भी वर्ष के मध्य का समय कुछ आकर्षक ऑफर लेकर आ सकता है लेकिन यह आपको तय करना पड़ेगा कि यह ऑफर के लिये भविष्य में कितना लाभकारी रहेगा।</p>
    <p class="text-justify"></p>
    <p class="text-justify">सितंबर के पश्चात पुन: आपके लिये धन लाभ के आसार बन रहे हैं जो कि वर्षांत तक बने रहने की उम्मीद कर सकते हैं। कुल मिलाकर वित्त राशिफल 2020 आपके लिये संकेत कर रहा है कि वर्ष के मध्य में थोड़ा सचेत रहें बाकि समय आप लाभकारी स्थिति में रहेंगें।</p>

</details>
&nbsp;

<details open="open"><summary><span style="color: #000000;"><strong>❤कर्क पारिवारिक राशिफल के बारे में और पढ़े
</strong></span></summary>
    <p class="text-justify">पारिवारिक राशिफल 2020 के अनुसार कर्क राशि वालों के लिये नया साल काफी अच्छा कहा जा सकता है। इस समय आप देखेंगे कि जरुरत पड़ने पर पूरा परिवार आपके साथ खड़ा है। आपकी राशि से दूसरा स्थान कुंटुंब का स्थान है जिसके स्वामी सूर्य छठे घर में बुध, गुरु, शनि व केतु के साथ विराजमान हैं। वर्ष की शुरुआत में पिता या पितातुल्य किसी व्यक्ति से आपके मतभेद हो सकते हैं लेकिन यह ज्यादा समय तक नहीं रहेंगें और जल्द ही आपको उनकी सपोर्ट मिलने लगेगी। चौथे घर के स्वामी शुक्र का सप्तम भाव में होना माता का सुख मिलने की संभावनाएं जता रहा है। पंचम भाव के स्वामी मंगल अपने स्थान में रहेंगें। संतान पक्ष से कोई शुभ समाचार मिल सकता है। संतान की उपलब्धि पर आप गौरवान्वित महसूस कर सकते हैं। सप्तम भाव के स्वामी शनि आपकी राशि से छठे तो अपने 12वें भाव में मौजूद हैं जो कि लाइफ पार्टनर के साथ रिश्तों में थोड़े उतार-चढ़ाव के संकेत तो कर रहे हैं लेकिन सप्तम भाव में ही शुक्र का उपस्थित होना आपके रिश्तों में मधुरता बनाए रखने के संकेत भी कर रहा है।</p>
    <p class="text-justify"></p>
    <p class="text-justify">वर्ष के शुरुआती समय में परिवार में किसी मांगलिक आयोजन के संकेत मिल रहे हैं लेकिन यह भी संभव है कि किसी करीबी परिजन या रिश्तेदार की वजह से इसमें कुछ परेशानियों का सामना भी करना पड़े। धैर्य और विवेक से काम लेकर आप इस स्थिति से निबट सकते हैं। कुछ समय पश्चात सप्तम भाव में शनि के साथ गुरु आ जाएंगे जो कि बहुत ही अच्छे योग आपके लिये बना रहा है। इस समय आप परिवारिक जीवन में किसी कलह से गुजर रहे हैं तो उससे निजात मिल सकती है। वर्ष के मध्य में आपको पुन: सचेत रहने की आवश्यकता रहेगी क्योंकि इस समय में शनि व गुरु दोनों की वक्री रहेंगें। हालांकि गुरु का वक्री होना आपके पारिवारिक जीवन की परेशानियों को कम करने में भी मदद करेगा। विशेषकर छोटे भाई-बहनों का आपको भरपूर सहयोग इस समय मिल सकता है।</p>
    &nbsp;

    <summary><span style="color: #000000;"><strong> </strong></span></summary>
    <p class="text-justify">सितंबर तक का समय आपके पारिवारिक जीवन के लिये उतार-चढ़ाव वाला रहने के आसार हैं लेकिन सितंबर के लगभग मध्य में गुरु मार्गी हो जाएंगे जहां से वे अपनी नवम दृष्टि से आपके कुंटूंब के स्थान को देख रहे हैं यह पारिवारिक मसलों में सुलह के संकेत कर रहे हैं। घर के बड़े बुजूर्गों से पारिवारिक विवाद सुलझ सकता है। हालांकि सितंबर के उतर्राध में ही राहू भी <strong>राशि</strong> परिवर्तन कर रहे हैं जो आपकी राशि से लाभ स्थान में चले जाएंगें। लाभ स्थान से राहू सप्तम व नवम दृष्टि से आपके पंचम व सप्तम भाव को देख रहे हैं जिससे संभव है घरेलू माहौल में कुछ अशांति हो। किसी पारिवारिक मसले को लेकर जीवनसाथी व बच्चों के साथ आपके वैचारिक मतभेद हो सकते हैं। आप पर उन्हें नज़रंदाज करने के आरोप भी लग सकते हैं। दोनों पक्षों की संतुष्टि के लिये इस समय आपको कूटनीति से काम लेना पड़ेगा। इसके पश्चात सितंबर के अंत में शनि मार्गी हो जाएंगे। तो नवंबर के उतर्राध में गुरु भी राशि बदलकर शनि के साथ आ जाएंगें। यहां से आपको काफी सकारात्मक परिणाम देखने को मिलेंगें। तमाम गिले-शिकवे दूर कर पूरे परिवार को एक साथ एकजुट देख सकते हैं।</p>
    <p class="text-justify"></p>
    <p class="text-justify">कुल मिलाकर पारिवारिक राशिफल 2020 आपके लिये अच्छी फेमिली लाइफ के संकेत कर रहा है। हालांकि कुछ समय चुनौतिपूर्ण भी रहेगा लेकिन इन्हीं चुनौतियों से जीवन असल में जीवन लगता है। जीवन से चुनौतियां खत्म हो जाएं तो फिर जीवन में रोमांच ही क्या बचेगा।</p>

    <summary><span style="color: #000000;"><strong> </strong></span></summary>
    <p class="text-justify"></p>

</details>