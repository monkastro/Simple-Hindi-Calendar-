<h1 class="top0 display-3 text-uppercase" style="text-align: center;"><span style="color: #ff0000;"><strong><span style="text-decoration: underline;">सिंह राशिफल 2020</span></strong></span></h1>
<p class="text-justify">20 नवंबर को गुरु धनु राशि से मकर राशि में आ जाएंगें जिसके पश्चात आपके लिये सफलता प्राप्ति के योग बनेंगें।
    कुल मिलाकर वार्षिक राशिफल 2020 सिंह राशि वालों के लिये काफी अच्छे समय के संकेत कर रहा है।</p>
&nbsp;

<details open="open"><summary><span style="color: #000000;"><strong>❤सिंह राशिफल के बारे में और पढ़े
</strong></span></summary>
    <p class="text-justify">सिंह राशिफल 2020 के अनुसार यह वर्ष आपके लिये मान-सम्मान, पद-प्रतिष्ठा में वृद्धि करने वाला रह सकता है। आपकी राशि के स्वामी सूर्य वर्ष कुंडली में पंचम स्थान में बुध, गुरु, शनि व केतु के साथ विराजमान हैं। सूर्य और बुध के योग से बुधादित्य योग बना रहा है जो कि इस वर्ष आपको ख्याति दिला सकता है। करियर के मामले में विशेष रूप से यह वर्ष आपके लिये लाभकारी रहने की उम्मीद की जा सकती है। सप्तम भाव में चंद्रमा के होने से जीवन साथी का भी आपको इस वर्ष भरपूर सहयोग मिल सकता है। अविवाहित जातकों के लिये विवाह के योग भी बन सकते हैं। प्रेम संबंधों में मधुरता आने के योग भी आपके लिये बन रहे हैं। भाग्य के स्वामी मंगल स्वराशि के होकर चतुर्थ स्थान में विराजमान हैं जो कि इस वर्ष नये घर, नए वाहन या किसी बड़ी प्रोपर्टी की खरीददारी के योग आपके लिये बना रहे हैं। मातृ सुख भी आपके लिये इस साल बढ़ सकता है।</p>
    <p class="text-justify">कर्मभाव के स्वामी शुक्र जरुर आपको थोड़ा परेशान कर सकते हैं क्योंकि यह आपकी <a href=""><strong>राशि</strong></a> से छठे स्थान पर प्रतिस्पर्धाओं को बढ़ा रहे हैं लेकिन मित्र राशि के होने से मेहनत करने पर इन प्रतिस्पर्धाओं में आपको लाभ मिल सकता है। राहू का ग्याहरवें स्थान का होना जैसे कि पिछले वर्ष विदेश यात्राओं का योग बना था उसी प्रकार इस वर्ष भी छोटी-छोटी यात्राएं होती रहेंगी। सूर्य का शनि और केतु के साथ होना यह आपके पिता और सीनियर अधिकारियों के साथ वैचारिक मतभेद बढ़ा सकता है। जो जातक अपना नया व्यवसाय शुरु करने का विचार बना रहे हैं और अपने परिजनों विशेषकर पिता पर निर्भर हैं उन्हें अपने पिता को मनाने में थोड़ी मशक्कत करनी पड़ सकती है। नौकरीशुदा जातकों को भी अपने सीनियर्स के साथ अच्छी बनाकर रखने की आवश्यकता रहेगी। संभव हो सके तो अपने किसी भी काम को पेंडिंग न छोड़ें।</p>
    <p class="text-justify">संतान कारक ग्रह बृहस्पति वर्ष की शुरुआत में स्वराशिगत होंगे जिससे कि संतान सुख या संतान पक्ष से आपको सुख मिल सकता है। जो जातक विद्यार्थी हैं और उच्च शिक्षा पाने के इच्छुक हैं उनके लिये भी मनचाहे कोर्स में दाखिला लेने के योग बन रहे हैं। विदेश में पढ़ने के इच्छुक जातकों को भी सफलता मिल सकती है।</p>
    <p class="text-justify">24 जनवरी को शनि का परिवर्तन होगा जो कि आपकी राशि से छठे स्थान में आ जायेंगे। स्वराशि में शनि के आने पर आपके शत्रुओं की संख्या बढ़ सकती है। रोगों में इजाफा हो सकता है। कहा जाता है कि शनि जहां पर बैठते हैं उस स्थान की बढ़ोतरी कर देते हैं। परन्तु स्वाराशि के शनि के होने से शत्रु आपको कोई हानि नहीं पहुंचा पाएंगें। केवल मानसिक तनाव रह सकता है।</p>
    <p class="text-justify">30 मार्च को मकर राशि में बृहस्पति भी प्रवेश करेंगें। जो कि आपकी राशि से छठे स्थान में होंगे। यह आपके लिये प्रतिस्पर्धाओं में सफलता के योग बनाएंगें। शत्रु भी आपसे लालायित होंगे। मान-सम्मान बढ़ेगा। राष्ट्रीय ही नहीं अंतर्राष्ट्रीय सस्तर पर ख्याति प्राप्त कर सकते हैं। बृहस्पति और शनि की युति से यहां पर नीच भंग राजयोग भी बन रहा है। छोटी-छोटी सफलताओं के साथ आप बड़ी सफलता की ओर भी कदम बढ़ाएंगें। इस समय मिलने वाले किसी भी अवसर को हाथ से न जानें दें।</p>
    <p class="text-justify">11 मई को शनि के वक्री होने पर शत्रुओं से होने वाली परेशानियां और अधिक हो सकती हैं। लेकिन वक्री शनि के प्रभाव से इस समय पर आप उनको ईंट का जवाब पत्थर से दे सकते हैं। मानसिक उलझनों में ज्यादा न पड़ें। इसका कुछ असर आपके दांपत्य जीवन में जीवन साथी पर भी पड़ सकता है। जीवन साथी को शारीरिक कष्ट होने की संभावनाएं बढ़ती हुई दिखाई दे रही हैं। कोई भी कार्य करें तो उसे धैर्य के साथ करने का प्रयास करें। शनि के मार्गी होने के बाद इस तरह की जो भी समस्याएं हैं वह कम होती चली जाएंगी।</p>
    <p class="text-justify">14 मई को गुरु मकर राशि में ही वक्री होंगे इसके पश्चात गुरु जो शुभ प्रभाव आप पर डाल रहे हैं वह और बढ़ जाएगा। क्योंकि शुभ ग्रहों की शुभता वक्र होने पर बढ़ जाती है।</p>
    <p class="text-justify">30 जून को गुरु वक्री अवस्था में ही पुन: धनु राशि में चले जाएंगें। जो इस समय आपमें योजना बनाने की क्षमता को बढ़ाएंगें और पुन: भविष्य के लिये सपने संजोने लगेंगें।</p>
    <p class="text-justify">13 सितंबर को गुरु धनु राशि में मार्गी हो जाएंगें जिसके पश्चात आप अपनी योजनाओं को साकर रूप देने लगेंगें।</p>
    <p class="text-justify">इसी वर्ष राहु भी राशि परिवर्तन कर रहे हैं। 23 सितंबर को राहू का परिवर्तन वृषभ राशि में हो रहा है जोकि आपकी राशि से कर्मभाव में होंगे। कर्मभाव में होने से कार्य करने की क्षमता का विकास होगा। सीनियर्स की अपेक्षाएं बढ़ सकती हैं। लेकिन उच्च के राहु आपको यह सफलता दिलाने में पूरा सहयोग करेंगें हालांकि आपको सफलता के लिये अपने सीनियर्स व सहयोगी कर्मियों को साथ लेकर चलना होगा। अंहकार से जितना हो सके बचकर रहें।</p>
    <p class="text-justify">साथ ही केतु भी माता के स्थान में प्रवेश करेंगें जो कि आपकी माता के स्वास्थ्य या स्वभाव में एक नकारात्मकता उत्पन्न कर सकते हैं।</p>
    <p class="text-justify">29 सितंबर से पुन: शनि अपनी मूल अवस्था में आ जाएंगे जो कि धीरे-धीरे कार्य में, स्वास्थ्य में, मानसिक तनाव में कमी लाएंगें।</p>
    <p class="text-justify">20 नवंबर को गुरु धनु राशि से मकर राशि में आ जाएंगें जिसके पश्चात आपके लिये सफलता प्राप्ति के योग बनेंगें।</p>
    <p class="text-justify">कुल मिलाकर वार्षिक राशिफल 2020 सिंह राशि वालों के लिये काफी अच्छे समय के संकेत कर रहा है।</p>

</details>
&nbsp;
<details open="open"><summary><span style="color: #000000;"><strong>❤सिंह प्रेम राशिफल के बारे में और पढ़े
</strong></span></summary>
    <p class="text-justify">सिंह राशि वालों के लिये प्रेम राशिफल 2020 के लिये संकेत कर रहा है कि आपकी रोमांटिक लाइफ  इस वर्ष सुखमय रहने वाली है। रिलेशनशिप के मामले में आप स्वयं को सौभाग्यशाली महसूस कर सकते हैं। हालांकि ऐसा नहीं है कि आपके लिये यह खुशियां बरकारर रखना चुनौतिपूर्ण नहीं होगा निश्चित रूप से आपको इसमें चुनौतियों का सामना करना पड़ सकता है। आपकी लड़ाई स्वयं अपने आप से ज्यादा रहेगी। अपने प्रेम जीवन को खुशहाल बनाए रखने के लिये आपको अपने क्रोध पर नियंत्रित रखना होगा। छोटी-छोटी बातों पर बिगड़ने की बजाय छोटी-छोटी बातों का ध्यान रखने की आवश्यकता रहेगी। विशेषकर अपने पार्टनर की भावनाओं को समझें साथ ही उनके साथ ज्यादा से ज्यादा समय व्यतीत करें। आपकी राशि से सप्तम भाव के स्वामी शनि बनते हैं जो कि इस वर्ष के शुरुआती माह के अंतिम सप्ताह में अपने से 12वें हो जाएंगें। पंचम भाव में गुरु स्वराशि के तो हैं लेकिन उनके साथ ही बुध, सूर्य, शनि और केतु भी विराजमान हैं जो कि अविवाहित प्रेमी जातकों के प्रेम जीवन में उतार-चढ़ाव के संकेत कर रहे हैं। विवाहित जातकों को भी शुरुआती समय में थोड़ा संभलने की आवश्यकता रहेगी।</p>
    <p class="text-justify"></p>
    <p class="text-justify">वर्ष की शुरुआत में सप्तम भाव में चंद्रमा के होने से जीवन साथी का भरपूर सहयोग आपको मिल सकता है। अविवाहित जातकों के लिये विवाह के योग भी बन सकते हैं। प्रेम संबंधों में मधुरता आने के योग भी आपके लिये इस वर्ष बन रहे हैं।</p>
    &nbsp;
    <p class="text-justify"></p>
    <p class="text-justify">मई माह के दूसरे सप्ताहांत पर शनि के वक्री होने पर दांपत्य जीवन में भावनात्मक रूप से आप थोड़ा परेशान रह सकते हैं। विशेषकर लाइफ पार्टनर की सेहत को लेकर आप चिंतित दिखाई दे सकते हैं। कुछ समय पश्चात गुरु भी वक्री हो रहे हैं जो कि वर्ष के मध्य छठे स्थान से पुन: पंचम भाव में स्वराशिगत होंगे। रोमांटिक लाइफ में इसके सकारात्मक परिणाम आपको मिल सकते हैं।</p>
    <p class="text-justify"></p>
    <p class="text-justify">सितंबर माह में आपकी रोमांटिक लाइफ में चल रही परेशानियां खत्म होने की उम्मीद कर सकते हैं। इसका कारण है कि इस माह में ग्रहों के गोचर में काफी उठापटक रहेगी। गुरु और शनि जहां वक्री से मार्गी हो जाएंगें वहीं राहु-केतु भी <strong>राशि</strong> परिवर्तन करेंगें। केतु का राशि बदलकर पंचम भाव से निकलकर चतुर्थ स्थान पर आना आपके लिये अच्छी खबर कहा जा सकता है।</p>
    <p class="text-justify"></p>
    <p class="text-justify">कुल मिलाकर सिंह राशि वालों के लिये प्रेम राशिफल 2020 यही संकेत कर रहा है कि आपके लिये यह वर्ष काफी रोमांटिक व रोमांचक रहने वाला है</p>

</details>
&nbsp;
&nbsp;

<details open="open"><summary><span style="color: #000000;"><strong>❤सिंह करियर राशिफल के बारे में और पढ़े
</strong></span></summary>
    <p class="text-justify">सिंह राशि वालों के लिये करियर राशिफल 2020 के अनुसार नववर्ष अपने आप को साबित करने वाला साल रहेगा। इस वर्ष आप उमंग व उत्साह से भरे रहने वाले हैं जिसके बूते पर आप अपने प्रतिद्वंदियों पर अपना दबदबा कायम रख सकते हैं। इस वर्ष कार्योन्नति के योग आपके लिये बन रहे हैं। नौकरीशुदा जातकों के लिये उनके कद, पद व वेतन में वृद्धि की प्रबल संभावनाएं हैं। जो जातक कुछ नया शुरु करना चाहते हैं उनके लिये भी यह वर्ष काफी सफलतादायक रहने की उम्मीद की जा सकती है। विशेषकर आयरन, इलैक्ट्रिसिटी, कम्यूनिकेशन एवं टेक्नोलॉजी के फिल्ड में आप काफी अच्छा लाभ कमा सकते हैं।</p>
    <p class="text-justify">वर्ष की शुरुआत से ही आपके लिये मान-सम्मान व प्रतिष्ठा पाने के योग बन रहे हैं। दरअसल आपकी राशि के स्वामी सूर्य वर्ष कुंडली में आपकी राशि से पंचम भाव में बुध के साथ विराजमान हैं जिससे बुधादित्य योग बन रहा है। हालांकि उनके साथ गुरु, शनि और केतु भी पंचम भाव में मौजूद रहेंगें लेकिन बावजूद इसके थोड़े बहुत उतार-चढ़ाव के पश्चात यह वर्ष आपके लिये उन्नति वाला रहने के आसार हैं। पंचम भाव में ही सूर्य का शनि और केतु के साथ होना यह आपके पिता और सीनियर अधिकारियों के साथ वैचारिक मतभेद बढ़ा सकता है। सफलता व उन्नति पाने के लिये जहां तक हो सके पिता व अपने सीनियर्स से अच्छे संबंध बनाकर रखें। कर्म भाव के स्वामी आपके लिये शुक्र हैं, जो आपकी परेशानियों में इजाफा होने के संकेत दे रहे हैं। लेकिन यह अपने मित्र ग्रह की राशि में मौजूद हैं जिससे आपको मेहनत तो करनी पड़ेगी लेकिन इसका लाभ भी पूरा मिलेगा।</p>
    <p class="text-justify"></p>
    &nbsp;
    <p class="text-justify"></p>
    <p class="text-justify">विद्यार्थियों के लिये भी यह वर्ष काफी अच्छा व उपलब्धियों भरा कहा जा सकता है। इस वर्ष आप अपनी पसंद के किसी संस्थान में अपने मनपंसद कोर्स में प्रवेश पाने में सफल हो सकते हैं।</p>
    <p class="text-justify"></p>
    <p class="text-justify">शनि के राशि परिवर्तन कर छठे स्थान में आने पर प्रतिद्वंदी आपके समक्ष चुनौतियां खड़ी कर सकते हैं लेकिन शनि के अपनी ही राशि में होने के कारण वह आपको इन चुनौतियों का उचित जवाब देने में भी सक्षम रखेंगें। वर्ष की पहली तिमाही के लगभग अंत में गुरु और शनि का छठे स्थान में आपके लिये यह योग बनाएगा कि आप किसी भी चुनौति को आसानी से पार कर जाएगें। प्रतियोगिताओं में सफलता, मान-प्रतिष्ठा में वृद्धि कुल मिलाकर इस समय आप बहुत ही सौभाग्यशाली रहने वाले हैं। बृहस्पति और शनि नीच भंग राजयोग आपके लिये बनाएंगें जिससे आप छोटी-छोटी सफलताओं के साथ एक बड़ी उपलब्धि भी हासिल करने में कामयाब रह सकते हैं।</p>
    <p class="text-justify"></p>
    <p class="text-justify">मई माह के लगभग मध्य में शनि और गुरु वक्री हो जाएंगें यानि इनकी चाल बदल जाएगी जिससे आपके लिये मिलेजुले परिणाम मिलेंगें। इस समय को थोड़ा धैर्य के साथ निकालें व कार्यों में सावधानी बरतें। 30 जून को बृहस्पति वक्र अवस्था में ही पुन: पंचम भाव में आ जाएंगें। जो आपकी योजना बनाने की क्षमता को बढ़ाएंगें और भविष्य के सपने संजोने में सहायक सिद्ध होंगे।</p>
    <p class="text-justify"></p>
    <p class="text-justify">सितंबर का समय आपके लिये काफी महत्वपूर्ण व सौभाग्यशाली कहा जा सकता है। विशेषकर करियर के मामले में इस समय ग्रहों की चाल में होने वाले बदलाव आपकी जिंदगी को भी बदलने का मादा रखेंगें। गुरु व शनि के मार्गी होने से जहां आपके लिये अपार सफलता की संभावनाएं बनेंगी वहीं राहु भी राशि परिवर्तन कर आपकी राशि से कर्मभाव में आ जाएंगें। कर्मभाव में राहु आपकी कार्य क्षमता का विकास करेंगें। इस समय सीनियर्स की अपेक्षाएं भी आपसे बढ़ सकती हैं। उच्च के राहु आपको हर चुनौति से मुकाबला करने के लिये प्रेरित करेंगें। हालांकि राहु आपकी परीक्षा भी ले सकते हैं जितना संभव हो सके अपने अहंकार पर काबू रखें।</p>
    <p class="text-justify"></p>
    <p class="text-justify">कुल मिलाकर करियर राशिफल 2020 सिंह राशिवालों के लिये एक सफल व उन्नति वाला वर्ष रहने के उम्मीद जता रहा है।</p>

</details>
&nbsp;
<details open="open"><summary><span style="color: #000000;"><strong>❤सिंह वित्त राशिफल के बारे में और पढ़े
</strong></span></summary>
    <p class="text-justify">सिंह फाइनेंस राशिफल 2020 के अनुसार इस वर्ष आपको धन की कमी नहीं रहने वाली है। धन प्राप्ति के योग आपके लिये बन रहे हैं। निवेश करने के मामले में भी इस वर्ष आपको काफी अच्छे परिणाम मिलेंगें जिससे आपकी आर्थिक स्थिति भी मजबूत होने के आसार बन रहे हैं। इस वर्ष शेयर मार्किट में भी आप अपनी किस्मत आजमा सकते हैं हालांकि इसके लिये आपको जोखिम जरूर उठाना पड़ेगा। रिसर्च वर्क भी काफी अच्छे से करना होगा तभी जाकर आप लाभ की स्थिति में रह सकते हैं।</p>
    <p class="text-justify"></p>
    <p class="text-justify">आपकी राशि से धन व लाभ स्थान के स्वामी बुध हैं जो आपकी <strong>राशि</strong> के स्वामी सूर्य के साथ पंचम भाव में विराजमान हैं जहां से सप्तम भाव से लाभ स्थान को देख भी रहे हैं। सूर्य और बुध की युति से बुधादित्य योग भी बन रहा है। कुल मिलाकर आपके लिये ग्रहों का यह संयोग फाइनेंशियली काफी अच्छे संकेत कर रहा है।</p>
    <p class="text-justify"></p>
    &nbsp;
    <p class="text-justify"></p>
    <p class="text-justify">भाग्य स्थान के स्वामी मंगल स्वराशि के होकर चतुर्थ स्थान में विराजमान हैं जो कि इस वर्ष नये घर, नए वाहन या किसी बड़ी प्रोपर्टी की खरीददारी के योग भी आपके लिये बना रहे हैं। हालांकि आपकी राशि से वर्ष की शुरुआत में लाभ स्थान में राहु विराजमान हैं जो कि सितंबर माह के उतर्राध तक यहां बने रहेंगें। इस समय में आपको विदेशी कंपनियों, संस्थाओं से लाभ मिल सकता है।</p>
    <p class="text-justify"></p>
    <p class="text-justify">सितंबर माह में गुरु व शनि का मार्गी होना आपके लिये आर्थिक तौर पर मजबूती के संकेत कर रहा है। राहु लाभ स्थान से निकल जाएंगें इसलिये जो लाभ आपको धीमी गति से या बड़ी मशक्कत करने के पश्चात मिल रहा था वह अब सुगमता से हासिल होने लगेगा।</p>
    <p class="text-justify"></p>
    <p class="text-justify">नवंबर के उतर्राध में गुरु फिर से छठे स्थान में शनि के साथ आकर नीचभंग राजयोग बनाएंगे। फाइनेंशियली जो डील आपकी अटकी हुई थी वो इस समय में पूरी हो सकती हैं। अतीत में किये किसी निवेश से धन लाभ के योग बन रहे हैं।</p>
    <p class="text-justify"></p>
    <p class="text-justify">कुल मिलाकर वित्त राशिफल 2020 के अनुसार कहा जा सकता है कि यह वर्ष फाइनेंशियली आपके लिये काफी अच्छा रहेगा। अपने किसी प्रोजेक्ट में आपको धन की कमी नहीं खलेगी। जरूरत पड़ने पर आपको अपेक्षानुसार कर्ज भी मिल सकता है। घर या गाड़ी पर आपकी बचत का बड़ा हिस्सा खर्च भी हो सकता है लेकिन इसे खर्च नहीं बल्कि सुख-सुविधाओं पर किया गया निवेश समझना चाहिए।</p>

</details>
&nbsp;
<details open="open"><summary><span style="color: #000000;"><strong>❤सिंह पारिवारिक राशिफल के बारे में और पढ़े
</strong></span></summary>
    <p class="text-justify">पारिवारिक राशिफल 2020 के अनुसार नया साल आपके पारिवारिक जीवन में खुशियां लाने वाला वर्ष कहा जा सकता है। इस वर्ष परिवार में किसी नये सदस्य के आगमन के प्रबल संकेत मिल रहे हैं। जो विवाहित जातक पिछले लंबे समय से संतान प्राप्ति की कामना रख रहे हैं उनकी दुआ इस वर्ष कुबूल हो सकती है। अविवाहित जातकों के लिये विवाह के योग बन रहे हैं जिससे वे अपने पारिवारिक जीवन की नींव भी रख सकते हैं। परिजनों का अपेक्षाकृत सहयोग आपको इस वर्ष मिलने के आसार हैं। हालांकि शुरुआती दिनों में पिता या पिता तुल्य किसी व्यक्ति के साथ आपके वैचारिक मतभेद बढ़ सकते हैं। मातृ पक्ष से आपको पूरा सहयोग मिलने के आसार हैं।</p>
    <p class="text-justify"></p>
    <p class="text-justify">आपकी <strong>राशि</strong> से कुंटूंब भाव के स्वामी बुध बनते हैं जो कि संतान भाव में राशि स्वामी सूर्य के साथ विराजमान होकर बुधादित्य योग बना रहे हैं हालांकि इनके साथ गुरु, शनि और केतु भी विराजमान हैं, वैसे तो यह वर्ष संतान की उपलब्धियों पर जश्न मनाने का है लेकिन वर्ष के शुरुआती दिनों में आप अपनी संतान को लेकर चिंतित रह सकते हैं। माता का स्थान मंगल का है जहां वे स्वंय विराजमान हैं। सप्तम भाव के स्वामी शनि हैं जो कि आपकी राशि से पंचम भाव में बैठे हैं। कुल मिलाकर परिवार की आपको पूरी सपोर्ट मिलने वाली है। आप भी अपने परिजनों की खुल कर सपोर्ट करेंगें।</p>
    <p class="text-justify"></p>
    &nbsp;
    <p class="text-justify"></p>
    <p class="text-justify">इस वर्ष संतान पक्ष से आपकी उम्मीदें पूरी हो सकती हैं। उनकी किसी उपलब्धि से पूरा परिवार गौरवान्वित हो सकता है। सप्तम भाव में चंद्रमा के रहने से जीवनसाथी का पूरा साथ आपको मिलने के आसार हैं। भाग्य के स्वामी मंगल का चौथे भाव में स्वराशिगत होकर गोचर करना भी आपके घर परिवार में सुख सुविधाओं में बढ़ोतरी के संकेत कर रहा है जिससे निश्चित तौर पर आपके पारिवारिक जीवन में हर्ष एवं खुशी का माहौल बना रहेगा।</p>
    <p class="text-justify"></p>
    <p class="text-justify">मई माह में आपको परिवार के सहयोग जरुरत पड़ सकती है। दरअसल इस समय गुरु और शनि वक्री हो रहे हैं। विवाहित जातकों को इस समय थोड़ी बहुत परेशानियों का सामना करना पड़ सकता लेकिन परिवार की मदद से, परिजनों की सपोर्ट से  आप इन परेशानियों से निजात पा लेंगें। किसी करीबी की सेहत को लेकर भी आप थोड़े चिंतित रह सकते हैं।</p>
    <p class="text-justify"></p>
    <p class="text-justify">गुरु और शनि सितंबर में जाकर मार्गी होंगे तब तक आपको थोड़ा धैर्य व विवेक से काम लेने की आवश्यकता रहेगी।</p>
    <p class="text-justify"></p>
    <p class="text-justify">इसी समय राहु भी आपकी राशि से कर्मभाव में आ जाएंगें। गुरु नवबंर के उतर्राध में राशि बदलकर फिर से शनि के साथ नीच भंग राजयोग बना रहे हैं। वर्षांत पर परिवार में मांगलिक आयोजन किये जा सकते हैं।</p>
    <p class="text-justify"></p>
    <p class="text-justify">कुल मिलाकर वित्त राशिफल 2020 संकेत कर रहा है कि आपकी फेमिलि लाइफ इस वर्ष काफी अच्छी रहने की उम्मीद कर सकते हैं।</p>

</details>
