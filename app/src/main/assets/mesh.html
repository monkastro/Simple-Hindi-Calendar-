<h1 class="top0 display-3 text-uppercase" style="text-align: center;"><span style="color: #ff0000;"><strong><span style="text-decoration: underline;">मेष राशिफल 2020</span></strong></span></h1>
कुल मिलाकर देखा जाये तो मेष राशि वालों के लिये 2020 का <strong>वार्षिक</strong> <strong>राशिफल</strong> काफी अच्छे संकेत कर रहा है।

<details open="open"><summary><span style="color: #000000;"><strong>अपने वार्षिक रशीफ़ल के बारे में और पढ़ें</strong></span></summary>
	<p class="text-justify">मेष राशिफल 2020 (Mesh Rashifal 2020) संकेत कर रहा है कि मेष राशि (Mesh Rashi) वालों के लिये नववर्ष 2020 काफी अच्छा रहेगा। वर्ष कुंडली के अनुसार मेष कुंडली 2020 में आपके भाग्य स्थान में सूर्य बुध गुरु, शनि और केतु की युति हो रही है जो कि आपके भाग्य में वृद्धि के संकेत कर रहे हैं। हेल्थ से लेकर वेल्थ तक आप अपनी स्थिति काफी बेहतर देख सकते हैं। हालांकि आपकी राशि के स्वामी मंगल वर्ष की शुरुआत में अष्टम भाव में स्वराशिगत हैं जो कि शुरुआती दिनों में आपको अपनी फिटनेस पर ध्यान देने के संकेत कर रहे हैं। यदि आप पिछले कुछ समय से योग, ध्यान, व्यायाम आदि को अपनी दिनचर्या में शामिल करने की योजना बना रहे हैं तो इस वर्ष संकल्प के साथ इसकी शुरुआत कर सकते हैं।</p>
	<p class="text-justify"></p>
	<p class="text-justify">इस वर्ष लगभग 9 माह तक राहू आपकी राशि से पराक्रम भाव में रहेंगें जो कि आपका पराक्रम बढ़ने के संकेत कर रहे हैं। यदि पिछले कुछ समय से विदेश जाने की योजना बना रहे हैं तो इस वर्ष आपके लिये विदेश की छोटी-छोटी यात्राएं हो सकती हैं। जो जातक रेस्टोरेंट, रियल स्टेट, गूढ़ रहस्य (पुरातत्व, ज्योतिष, वास्तु, रिसर्च, विज्ञान) आदि क्षेत्रों में अपना नया बिजनेस शुरु करने के इच्छुक हैं उनके लिये भी यह वर्ष काफी अनुकूल कहा जा सकता है।</p>
	&nbsp;

	&nbsp;
	<p class="text-justify">वर्ष <strong>कुंडली</strong> में लाभ स्थान में चंद्रमा आपके लिये फाइनेंशियल कंडीशन मजबूत होने के संकेत तो कर ही रहे हैं साथ ही आपको घर का सुख भी इस वर्ष मिलने के आसार हैं।</p>
	<p class="text-justify"></p>
	<p class="text-justify">इसी वर्ष शनि के परिवर्तन से कर्मक्षेत्र में काफी उन्नति के योग बनेंगें। काफी समय से आया हुआ विचार जो कि अभी तक पूरा करने का जोखिम नहीं उठा पा रहे थे उसे अब आप बहुत ही अच्छे तरीके से कर पाएंगें। 24 जनवरी को शनि का मकर राशि में प्रवेश करना, जहां सूर्य पहले से विराजमान हैं आपके लिये पिता के साथ संबंधों में मतभेद बढ़ सकते हैं। साथ ही कुछ समय के लिये आपके कामकाज में भी बाधाएं आ सकती हैं जिसके लिये आपको तैयार रहने की आवश्यकता रहेगी। क्योंकि कहते हैं ना सावधानी हटी दुर्घटना घटी। इसलिये कुछ चीज़ों को आप सचेत रहकर टाल सकते हैं अन्यथा नुक्सान को कम तो निश्चित तौर पर कर सकते हैं। सीनियर्स व अधिकारियों के साथ अपने व्यवहार को अच्छा रखें अन्यथा आपके लिये परिस्थितियां विकट भी हो सकती हैं। अपने स्वभाव में भी सुधार लाने की आवश्यकता होगी क्योंकि उग्र स्वभाव में भी वृद्धि हो सकती है।</p>
	<p class="text-justify"></p>
	<p class="text-justify">कर्मेश शनि का कर्म में विराजमान होना आपके लिये आगे आने वाले महीनो में आपको अपनी कड़ी मेहनत का फल अवश्य दिलाएगा। विशेषकर जो जातक न्याय के क्षेत्र में या रिसर्च आदि में कार्य कर रहे हैं, उन्हें शनि उन्नति दिला सकते हैं।</p>
	<p class="text-justify"></p>
	<p class="text-justify">30 मार्च को बृहस्पति भाग्य स्थान से गोचर कर कर्मभाव में शनि के साथ आ जायेंगें जहां वे अपनी नीच राशि में होंगे। वैसे तो नीच राशि में ग्रह का होना अशुभ माना जाता है लेकिन आपकी कुंडली के अंदर कर्म का शनि भी स्वराशि का होगा इन दोनों की युति से नीच भंग राजयोग बन रहा है जो कि आपके छोटे से कार्य को भी बहुत ही बड़ा लाभ दिलाने में सहयोग करेगा। कुल मिलाकर कह सकते हैं वित्त वर्ष 2020-21 की शुरुआत से ही आपके लिये शुभ समय की शुरुआत हो जाएगी। इसी समय के आसपास मंगल भी अपनी उच्च <strong>राशि</strong> में दशम स्थान में शनि व गुरु के साथ रहेंगें जिसके कारण मीडिया, सिनेमा, सूचना, तकनीक, मनोरंजन आदि क्षेत्रों में आपको शुभ प्रभाव देखने को मिल सकता है।</p>
	<p class="text-justify">11 मई को शनि का वक्र होना अचानक से कार्य क्षेत्र में बदलाव की संभावनाएं बना सकता है। शनि पिता के स्वास्थ्य को भी प्रभावित कर सकते हैं। शनि के पश्चात 14 मई को गुरु भी वक्री हो जाएगें। लेकिन आपको घबराने की बिल्कुल भी जरुरत नहीं है क्योंकि ज्योतिष प्रकाशतत्व  में लिखा है कि “क्रूरा वक्रा महाक्रूरा सौम्या वक्रा महाशुभा’’ अर्थात क्रूर ग्रह वक्री होने पर नकारात्मक परिणाम अधिक देते हैं तो वहीं सोम्य यानि शुभ ग्रहों का भी शुभ प्रभाव अधिक हो जाता है। गुरु की कृपा से इस समय आपके अधूरे कार्यों को आप पूरा कर सकते हैं। रिलेशनशिप को लेकर, फेमिली लाइफ को लेकर कोई कन्फ्यूज़न चल रहा है तो उसे भी गुरु के प्रभाव से दूर किया जा सकता है।</p>
	<p class="text-justify"></p>
	<p class="text-justify">जून माह में वक्री गुरु धनु राशि में चले जाएंगे। जिसके पश्चात आप अपनी योजनाओं पर अमल करना शुरु कर सकते हैं।</p>
	<p class="text-justify"></p>
	<p class="text-justify"><strong>मेष</strong> <strong>राशि</strong> 2020 में आपके लिये संकेत हैं कि सिंतबर माह तक का समय आपके लिये कुल मिलाकर अच्छा कहा जा सकता है। इसके पश्चात 13 सिंतबर को गुरु मार्गी हो जाएंगे। गुरु के मार्गी होने के साथ ही आपके दिमाग में नये नये विचार जन्म ले सकते हैं। क्रिएटिव यानि रचनात्मक क्षेत्र से जुड़े लोगों के लिये यह समय काफी अच्छा रहेगा।</p>
	<p class="text-justify"></p>
	<p class="text-justify">23 सितंबर को आपकी राशि से दूसरे स्थान में राहू प्रवेश करेंगें जिससे आप किसी पारिवारिक विवाद में फंस सकते हैं। परिजनों के साथ वैचारिक मतभेद भी इस समय बढ़ सकते हैं। हालांकि व्यावसायिक तौर पर यह समय आपके लिये लाभ वाला रहने की उम्मीद की जा सकती है। धन संपदा में वृद्धि के योग बन रहे हैं।</p>
	<p class="text-justify"></p>
	<p class="text-justify">इसी समय केतु का अष्टम भाव में आना अचानक से धन लाभ गुप्त धन की प्राप्ति या लॉटरी आदि से धन के योग बन सकते हैं। कुल मिलाकर सितंबर के अंतिम दिनों में आपकी फाइनेंशियल कंडीशन काफी मजबूत रहने के आसार हैं।</p>
	<p class="text-justify"></p>
	<p class="text-justify">सितंबर महीने के लगभग अंत में 29 सितंबर 2020 को शनि मार्गी हों जायेंगे जिससे अब तक अगर आपको कामकाज में किसी तरह की बाधा का सामना करना पड़ा है तो उससे निजात मिल सकती है। लंबित कार्य भी सिरे चढ़ सकते हैं।</p>
	<p class="text-justify">11 नवंबर को गुरु के पुन: राशि बदलकर मकर राशि में शनि के साथ आने पर नीचभंग राजयोग का लाभ आपको मिलने लगेगा। कामकाजी जीवन में सफलता तो मिलेगी ही साथ ही आपके करियर में उन्नति के योग भी बनेंगें। कार्यों में तेजी आएगी।</p>
	<p class="text-justify"></p>
	<p class="text-justify">कुल मिलाकर देखा जाये तो मेष राशि वालों के लिये 2020 का <strong>वार्षिक</strong> <strong>राशिफल</strong> काफी अच्छे संकेत कर रहा है।</p>

</details>
<details open="open"><summary><span style="color: #000000;"><strong>आपका मेष प्रेम राशिफल 2020</strong></span></summary>
	<p class="text-justify">मेष राशि वालों के लिये प्रेम राशिफल 2020 का संकेत है कि आपकी रोमांटिक लाइफ इस वर्ष काफी अच्छी रहने वाली है। राशि से पांचवे व सातवें स्थान के ग्रहों के साथ शुक्र की अवस्था लव लाइफ को प्रभावित करती है। आपकी राशि से पंचम भाव के स्वामी सूर्य तो सातवें स्थान के स्वामी शुक्र हैं। शुक्र को प्रेम का कारक ग्रह भी माना जाता है। वर्ष की शुरुआत के समय 2020 की वर्ष कुंडली में आपकी राशि से पंचमेश सूर्य का भाग्य स्थान में होना व सप्तम भाव के स्वामी शुक्र का कर्म भाव में होना रोमांस के काफी अच्छे योग बना रहा है। आपकी रिलेशनशिप में एक उत्साह, एक ताजगी बनी रहेगी। संबंध मधुर रहेंगें।</p>
	<p class="text-justify"></p>
	<p class="text-justify">जो अविवाहित जातक पहले से रिलेशनशिप में हैं और प्रेम विवाह की इच्छा रखते हैं उनके लिये भी यह वर्ष काफी सकारात्मक संकेत कर रहा है।</p>
	<p class="text-justify"></p>
	&nbsp;
	<p class="text-justify"></p>
	<p class="text-justify">प्रेम के कारक ग्रह शुक्र और चंद्रमा दोनों ही शुभ स्थान में विराजमान हैं आपको अपने मित्रों व लाइफ पार्टनर की पूरी सपोर्ट मिलेगी। यह आने वाले समय में आपको तमाम परिस्थितियों का मुकाबला करने के लिये भी आपके हौसले को बुलंद रखेगा। जो जातक विवाह के इच्छुक हैं और लंबे समय से अड़चनों का सामना कर रहे हैं उनके लिये भी 2020 में विवाह के योग बनते हुए दिखाई दे रहे हैं विशेषकर प्रेम विवाह के इच्छुक जातकों को परिजनों का सहयोग मिल सकता है। जो अविवाहित जातक अभी तक किसी तरह की रिलेशनशिप में नहीं है उनकी भी किसी खास के साथ मुलाकात हो सकती है। किसी नजदीकी रिश्तेदार या फिर कार्यस्थल पर आपको किसी से प्यार हो सकता है।</p>
	<p class="text-justify"></p>
	<p class="text-justify">हालांकि समय के साथ साथ आपकी रोमांटिक लाइफ में उतार-चढ़ाव भी आएंगें। वर्ष की शुरुआत में शनि के परिवर्तन का परिवर्तन आपके लिये भाग्य स्थान से कर्म स्थान में हो रहा है। शनि दशम दृष्टि से आपके सातवें भाव को देख रहे हैं। सप्तम भाव के स्वामी शुक्र इस समय लाभ स्थान में रहेंगें जिस कारण आपकी रोमांटिक लाइफ वर्ष की शुरुआत में अच्छी कही जा सकती है। लेकिन मई में आपको थोड़ा सचेत रहने की आवश्यकता रहेगी क्योंकि इस समय शनि वक्री हो जाएंगें। वक्र शनि की पूर्ण दृष्टि आपकी रिलेशनशिप के लिये थोड़ी परेशानियां ला सकती है। इस समय आपको थोड़ा धैर्य के साथ व्यतीत करने की आवश्यकता रहेगी। जो जातक अभी तक सिंगल हैं और किसी के सामने प्यार का इजहार करना चाहते हैं वे उन्हें इसके लिये थोड़ा रूकने की आवश्यकता रहेगी। हालांकि कुछ समय के पश्चात ही गुरु भी वक्री हो जाएंगें जिससे हालात कुछ सुधरने की उम्मीद कर सकते हैं। लेकिन गुरु जल्द ही वक्र अवस्था में ही राशि परिवर्तन कर आपकी <strong>राशि</strong> से अष्टम भाव में चले जाएंगें जो कि आपकी रोमांटिक लाइफ के लिये उत्साहजनक नहीं कहे जा सकते। सितंबर के नजदीक आपको अपने रिश्तों की गाड़ी फिर से पटरी पर दौड़ती नजर आएगी। इस समय गुरु व शनि वक्री से मार्गी हो जाएंगें। इसके बाद का समय आपके लिये अच्छा कहा जा सकता है। वर्षांत के नजदीक अविवाहित जातक परिणय सूत्र में बंध सकते हैं।</p>
	<p class="text-justify"></p>
	<p class="text-justify">कुल मिलाकर प्रेम राशिफल 2020 आपके लिये अच्छा कहा जा सकता है बस साल के मध्य में थोड़ा धैर्य से काम लें।</p>

</details>
<details open="open"><summary><span style="color: #000000;"><strong>आपका मेष करियर राशिफल 2020</strong></span></summary>
	<p class="text-justify">मेष राशि वालों के लिये करियर राशिफल 2020 (mesh career horoscope 2020) उन्नति के संकेत कर रहा है। इसका कारण है कि आपकी राशि से कर्मभाव के स्वामी शनिदेव हैं जिन्हें स्वयं कर्मफल दाता, न्यायप्रिय, दंडाधिकारी कहा जाता है। कर्मभाव के स्वामी शनि जहां वर्ष की शुरुआत में भाग्य स्थान में पंचग्रही योग बना रहे हैं तो वहीं वर्ष के शुरुआती दिनों में ही राशि परिवर्तन कर आपके करियर के स्थान पर ही विराजमान हो रहे हैं। यह आपके लिये अपनी प्रतिभा का प्रदर्शन करने के, अपने आप को साबित करने के भरपूर अवसर लेकर आ सकते हैं। कुल मिलाकर अगर आपने मेहनत की तो आपके लिये 2020 करियर के मामले में उपलब्धियों वाला वर्ष साबित हो सकता है। जो जातक स्वयं का व्यवसाय करने के इच्छुक हैं उनके लिये भी यह वर्ष अच्छा रहेगा।</p>
	<p class="text-justify"></p>
	<p class="text-justify">वर्ष की शुरुआत में 24 जनवरी से शनि के कर्मभाव में आने पर आपको काफी अच्छे अवसर मिलेंगें। इस समय आप स्वयं को साबित कर सकते हैं। अपनी क्षमताओं का, अपनी स्किल का भरपूर प्रयोग कर इस बेहतर समय व अवसरों का लाभ आप उठा सकते हैं। जो जातक अपने बिजनेस में विस्तार के इच्छुक हैं उनके लिये भी यह समय सही रहने वाला है। मार्च के अंतिम में गुरु भी शनि के साथ कर्मभाव में आ जाएंगें। यह आपके लिये नीच भंग राजयोग भी कर्मभाव में बना रहे हैं। कोई बड़ी जिम्मेदारी आपको इस समय मिल सकती है। पिछले समय में की गई मेहनत का फल भी आपको इस समय मिल सकता है। किसी प्रोफेशनल कोर्स विशेषकर कानून की पढ़ाई करना चाहते हैं तो आपको अप्रत्याशित सफलता इसमें मिल सकती है। किसी बहुराष्ट्रीय कंपनी से भी आपको ऑफर आ सकता है। व्यवसायी जातकों के लिये भी अपने व्यवसाय को अंतर्राष्ट्रीय स्तर पर प्रचार-प्रसार करने के मौके मिल सकते हैं।</p>
	&nbsp;
	<p class="text-justify">हालांकि मई में शनि और गुरु के वक्री होने व जून में गुरु के वक्र अवस्था में वापस भाग्य स्थान में चले जाने पर आपको मिले जुले परिणाम अपने करियर में देखने को मिल सकते हैं। सितंबर तक यह उतार चढ़ाव बने रहेंगें। सितंबर में गुरु व शनि के मार्गी होने के पश्चात हालात बदलेंगें।</p>
	<p class="text-justify"></p>
	<p class="text-justify">नवंबर में गुरु के पुन: शनि के साथ कर्मभाव में आने पर फिर से सफलता के द्वार आपके लिये खुलेंगें। आपके कार्यों में तेजी इस समय देखने को मिलेगी। रूके हुए प्रोजेक्ट भी इस समय पूरे हो सकते हैं।</p>
	<p class="text-justify"></p>
	<p class="text-justify">कुल मिलाकर करियर राशिफल 2020 (Career Rashifal 2020 in Hindi) के अनुसार कहा जा सकता है कि यह वर्ष आपको करियर के शिखर पर लेकर जा सकता है।</p>

</details>

<details open="open"><summary><span style="color: #000000;"><strong>आपका मेष वित्त राशिफल 2020</strong></span></summary>
	<p class="text-justify">फाइनेंस की बात करें तो आपके लिये धन भाव के स्वामी शुक्र बनते हैं जो कि वर्ष की शुरुआत में आपकी राशि से कर्मभाव में विराजमान हैं। शुक्र वैसे भी लाभ के कारक माने जाते हैं। ऐसे में आपके लिये फाइनेंस राशिफल 2020 (Finance horoscope 2020 in Hindi) काफी अच्छे संकेत कर रहा है।</p>
	<p class="text-justify">वित्त राशिफल 2020 के अनुसार वर्ष की शुरुआत में केतु का भाग्य स्थान में शनि, गुरु, बुध व सूर्य के साथ होना आपके लिये धन प्राप्ति के संकेत कर रहा है। केतु के प्रभाव से आपको गुप्त धन मिल सकता है। अतीत में किए निवेश से भी अचानक आपको लाभ मिल सकता है। समय की नज़ाकत को देखते हुए अच्छे से रिसर्च कर, बाजार के उतार-चढ़ावों को मद्देनज़र रखते हुए शेयर मार्किट में पैसा लगाकर भी देख सकते हैं। अनुकूल परिणाम मिलने की संभावनाएं दिखाई दे रही हैं।</p>
	<p class="text-justify"></p>
	<p class="text-justify">हालांकि समय के साथ-साथ 2020 में होने वाले ग्रह गोचर का प्रभाव भी आपकी आर्थिक दशा पर पड़ेगा। वर्ष की पहली तिमाही आपके लिये फाइनेंशियली काफी अच्छे संकेत कर रही है। इस समय आप लाभ में रह सकते हैं। वेतन में वृद्धि की उम्मीद लंबे समय से कर रहे हैं तो इस समय आपको इसमें सफलता मिल सकती है। नई जॉब भी आकर्षक ऑफर के साथ आपको मिल सकती है। फरवरी का महीना आपके लिये फाइनेंशियली बहुत ही अच्छा रहने वाला है। इस समय धन भाव के स्वामी शुक्र उच्च होकर 12वें घर में रहेंगें जो कि आपके लिये धन निवेश के अवसर लेकर आएंगें। यह निवेश आपके लिये लाभकारी रह सकता है। इस समय सुख सुविधाओं पर भी धन खर्च कर सकते हैं।</p>
	&nbsp;
	<p class="text-justify"></p>
	<p class="text-justify">लेकिन मई माह में शनि व गुरु की चाल में बदलाव होगा। इन ग्रहों के वक्री प्रभाव से आपको थोड़ा सचेत रहने की आवश्यकता रहेगी। सेविंग करने में आपको परेशानियों का सामना करना पड़ सकता है। सितंबर तक अपने खर्चों पर थोड़ा नियंत्रण बनाए रखें। शनि व गुरु के मार्गी होने से आपके लिये फिर से अच्छे योग बनेंगें और आपकी आर्थिक स्थिति और भी मजबूत होगी।</p>
	<p class="text-justify"></p>
	<p class="text-justify">सितंबर माह में ही राहू आपके धन भाव में आ जाएंगें। इस समय आपको धन निवेश संबंधी निर्णय थोड़ा सोच समझकर लेने की आवश्यकता रहेगी। बाहरी परियोजनाओं में निवेश से आपको लाभ भी मिल सकता है।</p>
	<p class="text-justify"></p>
	<p class="text-justify">कुल मिलाकर वर्षांत तक आप आर्थिक रूप से स्वयं को मजबूत स्थिति में देख सकते हैं। फाइनेंशियली मेष राशि वालों के लिये आर्थिक राशिफल 2020 काफी अच्छा रहने की उम्मीद की जा सकती है।</p>

</details>
<details open="open"><summary><span style="color: #000000;"><strong>आपका मेष पारिवारिक राशिफल 2020</strong></span></summary>
	<p class="text-justify">पारिवारिक राशिफल 2020 आपके लिये संकेत कर रहा है कि आपको इस वर्ष पारिवारिक जीवन में उतार-चढ़ावों का सामना करना पड़ सकता है। वर्ष के शुरुआती तीन महीने और अंतिम तीन महीने आपके लिये पारिवारिक मसलों में ज्यादा उलझे रहने के संकेत कर रहे हैं। इसका कारण है कि वर्ष की शुरुआत में 24 जनवरी को शनि नवम स्थान से दशम स्थान में चले जाएंगे। दशम स्थान में सूर्य पहले से विराजमान हैं। शनि और सूर्य का एक साथ होना पिता के साथ आपके वैचारिक मतभेद बढ़ने की ओर इशारा कर रहा है। इसका कारण किसी अहम मसले पर उनकी सपोर्ट न मिलना या फिर उनकी अपेक्षाओं पर आपका खरा न उतरना शामिल हो सकता है। शुरुआती कुछ दिन आपको संभलने की आवश्यकता रहेगी। इस समय थोड़ा धैर्य से काम लें।</p>
	<p class="text-justify"></p>
	<p class="text-justify"></p>
	<p class="text-justify">मार्च में शनि के साथ गुरु दशम घर में आ जाएंगे जो कि नीच भंग राजयोग बना रहे हैं। ऐसे में कोई परिजन आपके लिये सहायक की भूमिका निभा सकता है। किसी महत्वपूर्ण मसले पर घर के किसी बड़े बुजुर्ग का साथ आपको मिल सकता है। किसी रिश्तेदार से अच्छी गाइडेंस भी आपको मिल सकती है। इस समय घर में सुख-सुविधाओं में बढ़ोतरी से परिवार में खुशी का माहौल रह सकता है। वर्ष की दूसरी तिमाही में परिवार के साथ किसी धार्मिक या मनोहर स्थल की यात्रा पर भी जाने का प्रोग्राम बना सकते हैं। जो जातक कामकाज के सिलसिले में घर से दूर अकेले रहते हैं उनके लिये भी यह समय परिजनों के साथ समय व्यतीत करने के योग बना रहा है।</p>
	&nbsp;
	<p class="text-justify"></p>
	<p class="text-justify"></p>
	<p class="text-justify">सितबंर तक थोड़े बहुत उतार-चढ़ाव होंगे लेकिन कुल मिलाकर समय अच्छा रहेगा। सितंबर के अंतिम दिनों में 23 सितंबर को जैसे ही राहु-केतू का परिवर्तन होगा वैसे ही आपको भी अलर्ट रहने की आवश्यकता होगी। क्योंकि इस समय आपके किसी पारिवारिक विवाद में उलझने की प्रबल संभावनाएं बन रही हैं। परिजनों के साथ संबंध भी इस समय बहुत अच्छे दिखाई नहीं दे रहे। आपके लिये सलाह है कि इस समय अपने मुख से कोई ऐसी बात न कहें जिससे किसी की भावनाएं आहत हों। अनावश्यक वाद-विवाद में न पड़ें। समय की नज़ाकत को समझते हुए अपनी भावनाओं पर काबू रखें। क्योंकि भावावेश में आकर क्षणिक उन्माद में कई बार मुख से बहुत कड़वी बात निकल जाती है जिसके संबंधों पर दूरगामी प्रभाव पड़ते हैं। एक बार संबंध अगर टूट जाएं तो फिर उन्हें जोड़ने में मुद्दत बीत जाती है। अगर दोबारा जुड़ भी जाते हैं तो संदेह रूपी गांठ हमेशा बंधी रहती है। नवंबर में गुरु मकर <strong>राशि</strong> में शनि के साथ आ जाएंगें जो कि वर्षांत पर सब कुछ अच्छा होने के संकेत कर रहे हैं। इस समय परिवार में किसी मांगलिक कार्य का आयोजन हो सकता है। घर परिवार में कोई नया सदस्य आ सकता है। विवाहित जातकों को संतान प्राप्ति तो अविवाहित जातकों के लिये विवाह के योग इस समय बनते हुए दिखाई दे रहे हैं कुल मिलाकर आपके परिवार का विस्तार इस 2020 के अंतिम दिनों में दिखाई दे रहा है।</p>
	<p class="text-justify"></p>
	<p class="text-justify">वार्षिक राशिफल 2020 के अनुसार आपका पारिवारिक जीवन अच्छा रहेगा बशर्ते आप विपरीत परिस्थितियों में अपना आपा न खोयें और भावनाओं पर काबू रखें।</p>

</details>