<h1 class="top0 display-3 text-uppercase" style="text-align: center;"><span style="color: #ff0000;"><strong><span style="text-decoration: underline;">तुला राशिफल 2020</span></strong></span></h1>
<p class="text-justify">कुल मिलाकर तुला राशिफल 2020 आपके लिये इस वर्ष के सफलतादायक रहने की उम्मीद जता रहा है।</p>
&nbsp;

<details open="open"><summary><span style="color: #000000;"><strong>❤तुला राशिफल के बारे में और पढ़े
</strong></span></summary>
    <p class="text-justify">तुला राशिफल 2020 आपके लिये काफी अच्छे संकेत कर रहा है। वर्ष कुंडली 2020 के अनुसार आपकी राशि के स्वामी शुक्र आपकी राशि से चौथे स्थान में बैठे हैं जो कि आपके लिये घरेलू सुख मिलने के प्रबल योग बना रहे हैं। जो जातक पिछले कुछ समय से नया वाहन खरीदने का विचार बना रहे हैं वे इस वर्ष अपना वाहन खरीद सकते हैं। रोमांटिक लाइफ में भी रिलेशनशिप के मामले में इस साल आप काफी सौभाग्यशाली रह सकते हैं। इस वर्ष आप काफी मन लगाकर काम करेंगें। आपकी राशि से पराक्रम के भाव यानि तीसरे स्थान में पंचग्रही योग भी बन रहा है जो कि आपके लिये इस वर्ष कुछ सफल, सुखदायी व यादगार यात्राओं के योग बना रहा है। परिजनों विशेषकर छोटे भाई बहनों का अपेक्षित सहयोग आपको मिलेगा जिससे आप काफी खुशी महसूस कर सकते हैं।</p>
    <p class="text-justify">आपकी राशि से धन भाव में मंगल का होना आपके लिये धन प्राप्ति के योग बना रहा है। पैतृक संपत्ति से लाभ मिलने की उम्मीद भी इस वर्ष आप कर सकते हैं।</p>
    <a href="https://hindi.astroyogi.com/astrologer">।</a>
    <p class="text-justify">वर्ष के शुरुआती माह के अंतिम सप्ताह में एक बड़ा ग्रह गोचर हो रहा है। इस समय शनि राशि परिवर्तन कर रहे हैं। सुख भाव में शनि का आना आपके लिये लाभकारी रहने के आसार है। क्योंकि शनि आपकी राशि से केंद्र में आ रहे हैं। शनि पंचम के स्वामी होकर चौथे स्थान में स्वराशि के होकर बैठे हैं जो कि संतान के लिये भी शुभ संकेत कर रहे हैं।</p>
    <p class="text-justify">30 मार्च को बृहस्पति मकर राशि में प्रवेश करेंगें जो कि आपकी राशि से सुख का स्थान है। सुख स्थान में नीच राशि के होने पर नकारात्मक प्रभाव पड़ सकता है लेकिन वहां पर शनि पहले से विराजमान हैं जिससे यह नीच भंग राजयोग बना रहे हैं। इसका लाभ आपको मातृ सुख, प्रोपर्टी का सुख, वाहन आदि के रूप में मिल सकता है।</p>
    <p class="text-justify">11 मई को शनि वक्र हो जाएंगें। इस समय आपको मान-सम्मान व प्रतिष्ठा में कमी आ सकती है। कार्यक्षेत्र में भी वक्री शनि की दृष्टि पड़ रही है। आपकी राशि पर शनि की दशम दृष्टि होगी जिससे आपको एक नई ऊर्जा प्राप्त होगी। भले ही आपके सामने परेशानियां आएं लेकिन आप चुनौतियों का डटकर मुकाबला कर सकते हैं।</p>
    <p class="text-justify">14 मई को बृहस्पति वक्री हो जाएंगें इसके वक्री प्रभाव से आपके लिये विदेश की यात्रा का योग बन रहा है। परिजनों के साथ किसी धार्मिक या आध्यात्मिक स्थल की यात्रा भी कर सकते हैं। विवाह के योग भी आपके लिये बन सकते हैं। पराक्रम की वृद्धि होगी। इस समय आपकी कलपनात्मक शक्ति भी गज़ब की रहेगी आपके जहन में कई तरह की योजनाएं जन्म ले सकती हैं।</p>
    <p class="text-justify">30 जून को गुरु का धनु राशि में परिवर्तन होना आपके भाग्य के लिये अच्छा रहने वाला है। लाभ स्थान में दृष्टि होने से रूके हुए धन की प्राप्ति होगी व अपने सगे संबंधियों से भी अच्छा सुख प्राप्त होगा।</p>
    <p class="text-justify">13 सितंबर को गुरु के मार्गी होने से आपके कार्यों में तेजी आ सकती है। आपके जहन मे जो विचार पिछले काफी समय से चल रहा था वह साकार होने का समय यही है। शत्रुओं से आपको थोड़ा ध्यान रखने की आवश्यकता रहेगी। यह कोई आपका अपना ही मित्र हो सकता है। तुला राशि 2020 के अनुसार आपके लिये सलाह है कि अपने मन की योजनाओं के बारे में किसी से ज्यादा चर्चा न करें।</p>
    <p class="text-justify">तुला भविष्यफल 2020 के अनुसार राहु वर्ष की शुरुआत में मिथुन राशि में रहेंगें। पिछले वर्ष राहू के कारण आपके भाग्य व कार्यक्षेत्र में जो अड़चनें आई थी वह इस वर्ष भी बनी रह सकती हैं। लेकिन वर्ष के मध्य के पश्चात सितंबर माह में जैसे ही राहु का परिवर्तन होगा और वे वृषभ <strong>राशि</strong> में आ जाएंगें तो अचानक से कार्यों में तेजी आएगी। लेकिन जल्दबाजी में लिया हुआ कदम आपके लिये नुक्सानदायक भी हो सकता है इससे बचें। अष्टम का राहू थोड़ा स्वास्थ्य के लिये भी हानिकारक माना गया है। इसलिये स्वास्थ्य का आपको ध्यान रखने की आवश्यकता है।</p>
    <p class="text-justify">केतु वर्ष की शुरुआत में धनु राशि में रहेगें। जिसमें बुध, गुरु, सूर्य व शनि भी वर्ष की शुरुआत में साथ होंगे। इनके प्रभाव से यह आपके लिये मिलेजुले परिणाम लेकर आएंगें। केतु को वैसे भी अचानक से फल देने वाला माना गया है। इसलिये आपको काफी सावधानी रखनी होगी। लेकिन वर्ष के मध्य में सितंबर से केतु, वृश्चिक राशि में प्रवेश करेंगें जो कि इनकी उच्च राशि मानी जाती है। आपकी राशि से धन स्थान में केतु के आने से अचानक से धन प्राप्ति के योग बन रहे हैं। गुप्त धन या पैतृक संपत्ति के रूप में आपको लाभ मिल सकता है। कुटंब के लोगों के साथ काफी समय से कोई कानूनी विवाद चल रहा है तो प्रयास करें इस समय वह सुलझने के आसार हैं और आपको धन व संपत्ति का योग मिल सकता है।</p>
    <p class="text-justify">29 सितंबर को शनि मार्गी हो जाएंगें जिसके पश्चात स्थिति पुन: बेहतर हो जाएगी। <strong>देश</strong> <strong>भर</strong> <strong>के</strong> <strong>जाने</strong><strong>-</strong><strong>माने</strong> <strong>ज्योतिषाचार्यों</strong> <strong>से</strong> <strong>भी</strong> <strong>आप</strong> <strong>इस</strong> <strong>बारे</strong> <strong>में</strong> <strong>परामर्श</strong> <strong>ले</strong> <strong>सकते</strong> <strong>हैं।</strong></p>
    <p class="text-justify">20 नवंबर को गुरु पुन: मकर राशि में चले जाएंगे। सुख स्थान में नीच राशि के होने पर नकारात्मक प्रभाव पड़ सकता है लेकिन वहां पर शनि पहले से स्वराशि के होने से नीच भंग राजयोग बन रहा है जिसका लाभ आपको मातृ सुख, प्रोपर्टी का सुख, वाहन आदि के रूप में मिल सकता है।</p>
    <p class="text-justify">कुल मिलाकर तुला राशिफल 2020 आपके लिये इस वर्ष के सफलतादायक रहने की उम्मीद जता रहा है।</p>

</details>
&nbsp;
<details open="open"><summary><span style="color: #000000;"><strong>❤तुला प्रेम राशिफल के बारे में और पढ़े
</strong></span></summary>
    <p class="text-justify">तुला प्रेम राशिफल 2020 के अनुसार प्रेम के मामले में यह वर्ष आपके लिये अनुकूल रहने वाला है क्योंकि इस वर्ष में शुक्र आपकी राशि से सुख स्थान में विराजमान हैं जिसके कारण आपको प्रेम का सुख अच्छा मिलेगा। जो जातक लंबे समय से किसी खास से मुलाकात नहीं कर पाएं हैं इस वर्ष उनकी मुलाकात हो सकती है। कुछ पुरानी यादें अचानक से आपके सामने आ सकती हैं। पुराना प्यार भी लौटकर आ सकता है।</p>
    <p class="text-justify"></p>
    <p class="text-justify">दरअसल रोमांटिक लाइफ की बात करें तो राशिफल 2020 तुला जातकों के लिये काफी शुभ संकेत कर रहा है। वर्ष <strong>कुंडली</strong> 2020 के अनुसार शुक्र जो कि आपकी राशि के स्वामी तो हैं ही साथ ही प्रेम के कारक भी माने जाते हैं। सुख भाव में इनकी उपस्थिति आपके लिये रोमांस के चांस बना रही है। आपकी राशि से तीसरे स्थान में पंचग्रही योग का होना भी पार्टनर के साथ कुछ यादगार यात्राओं के योग बना रहा है। आपकी राशि से पंचम भाव के स्वामी शनि बनते हैं जो कि पराक्रम के स्थान में बैठे हैं वहीं सप्तम भाव के स्वामी मंगल बनते हैं जो कि धन भाव में विराजमान हैं। मंगल अपनी चौथी व आठवीं दृष्टि से आपके पंचम व नवम भाव को देख रहे हैं जो कि आपके लिये क्रमश: प्रेम व भाग्य का स्थान हैं। यह भी आपकी रोमांटिक लाइफ के अच्छा रहने के योग बना रहे हैं। हालांकि भाग्य स्थान में राहु भी विराजमान हैं जिन पर दृष्टि पड़ने से अंगारक दोष भी आपके लिये बन रहा है। इसका अर्थ है कि आपको अपने क्रोध पर काबू रखना होगा अन्यथा भावावेश में आकर आप कुछ गलत निर्णय भी ले सकते हैं जिसके आपकी पर्सनल लाइफ प्रभावित हो।</p>
    <p class="text-justify"></p>
    &nbsp;
    <p class="text-justify"></p>
    <p class="text-justify">पंचम भाव के स्वामी शनि वर्ष के शुरुआती माह में ही अपने स्थान में आ जाएंगें जिससे विवाहित जातकों को कोई खुशखबरी मिल सकती है। यह संतान के बारे में भी हो सकती है। मार्च के अंत में यहां पर गुरु के आने से नीचभंग राजयोग भी बनेगा। इस समय रोमांटिक लाइफ में अच्छे परिणाम मिल सकते हैं। विवाह के योग भी आपके लिये बन सकते हैं। साथ ही जो जातक किसी खास तक अपने दिल की बात पंहुचाना चाहते हैं उनके लिये भी यह समय सही रहेगा।</p>
    <p class="text-justify"></p>
    <p class="text-justify">मई माह में आपको संभलकर रहने की आवश्यकता रहेगी। इस समय शनि व गुरु के पंचम भाव में वक्री होने से रिलेशनशिप को लेकर चिंतित रह सकते हैं। विवाहित जातक संतान को लेकर भी परेशान हो सकते हैं। अपने रिश्ते के फ्यूचर को लेकर भी आपके माथे पर परेशानी की लकीरें देखी जा सकती हैं। हालांकि वक्री बृहस्पति अविवाहित जातकों के लिये विवाह के योग भी इस समय बना रहे हैं लेकिन इसमें आपको थोड़ा संघर्ष से गुजरना पड़ सकता है।</p>
    <p class="text-justify"></p>
    <p class="text-justify">कुल मिलाकर तुला प्रेम राशिफल 2020 आपके लिये संकेत कर रहा है कि वर्ष के मध्य के दौरान थोड़ा सचेत रहें सितंबर के पश्चात का समय आपके लिये बहुत ही अनुकूल रहने के आसार हैं जिससे तुला राशि 2020 अपने आपको इस वर्ष सौभाग्यशाली समझ सकती है।</p>

</details>
&nbsp;
<details open="open"><summary><span style="color: #000000;"><strong>❤तुला करियर राशिफल के बारे में और पढ़े
</strong></span></summary>
    <p class="text-justify">तुला करियर राशिफल 2020 का संकेत है कि इस वर्ष आप अपने करियर में एक नया मुकाम हासिल करने जा रहे हैं। आपकी राशि से करियर भाव के स्वामी चंद्रमा हैं जो कि वर्ष कुंडली में काफी अच्छी स्थिति में हैं जिससे आपके करियर में नई-नई संभावनाएं दिखाई देंगी। कुछ अच्छे ऑफर भी आपको इस वर्ष आ सकते हैं। काम भी आप खूब मन लगाकर करने वाले हैं जिसके फलस्वरूप आपको नई जिम्मेदारियां, नई उपलब्धियां मिल सकती है। आपके कद, पद व वेतन में वृद्धि के योग भी आपके लिये बन रहे हैं। हालांकि यह तभी संभव है जब आप पूरी एकाग्रता के साथ काम करेंगें। जॉब चेंज करने के ख्याल भी मन में आएंगें लेकिन आपको उन पर काबू रखना होगा, एक जगह जमे रहकर भी आप अच्छी ग्रोथ पा सकते हैं। दरअसल शनि की दृष्टि चंद्रमा पर पड़ रही है जिस कारण आपका मन विचलित रह सकता है। चंद्रमा पर शनि की दृष्टि पड़ने से विषयोग भी बन रहा है इसलिये कार्य भी सावधानी पूर्वक करने होंगे अन्यथा आपकी प्रतिष्ठा कम हो सकती है।</p>
    <p class="text-justify"></p>
    <p class="text-justify">तुला राशिफल 2020 आपके लिये करियर के मामले में सफलता देने वाला रहेगा। स्वयं का व्यवसाय करने के इच्छुक हैं तो परिजनों का अपेक्षित सहयोग भी आपको मिल सकता है। जनवरी के अंतिम दिनों में शनि आपकी <strong>राशि</strong> से केंद्र में आ रहे हैं। शनि पंचम के स्वामी होकर चौथे स्थान में स्वराशि के होकर बैठे हैं जो कि आपके मान-सम्मान में वृद्धि के योग बना रहे हैं। पदोन्नति की संभावनाएं भी आपके लिये यहां से बनती हुई नज़र आएंगी।</p>
    <p class="text-justify"></p>
    &nbsp;
    <p class="text-justify"></p>
    <p class="text-justify">30 मार्च को गुरु भी शनि के साथ यहां विराजमान होंगे जो कि नीच भंग राजयोग बना रहे हैं। इसका लाभ करियर के मामले में भी आपको मिलेगा।</p>
    <p class="text-justify"></p>
    <p class="text-justify">मई माह में आपको सचेत रहना होगा। इस समय कामकाज में हुई चूक का खामियाज़ा आपको भुगतना पड़ सकता है। आपके मान-सम्मान व प्रतिष्ठा में कमी भी आ सकती है। कार्यक्षेत्र में वक्री शनि की दृष्टि पड़ रही है जिससे चुनौतियों का सामना करना पड़ेगा लेकिन दशम दृष्टि से शनि आपकी राशि को भी देख रहे हैं जिससे आप चुनौतियों का डटकर मुकाबला भी कर सकते हैं। शनि के साथ ही कुछ समय पश्चात गुरु भी वक्री हो रहे हैं। इस समय काम में आपका मन कम लगेगा हमारी सलाह है कि यदि लंबे समय से आपने काम से ब्रेक नहीं लिया है तो कहीं घुमने का प्रोग्राम बनाएं ताकि एक नई ऊर्जा के साथ आप पुन: एकाग्रता के साथ काम को मन लगाकर कर सकें।</p>
    <p class="text-justify"></p>
    <p class="text-justify">तुला करियर राशिफल के अनुसार सितंबर तक का समय व्यावसायिक तौर पर उतार-चढ़ाव भरा रहने के आसार हैं 13 सितंबर को गुरु के मार्गी होने से आपके कार्यों में तेजी आ सकती है। आपके जहन मे जो विचार पिछले काफी समय से चल रहा था वह साकार होने का समय यही है। हालांकि यहां भी प्रतिस्पर्धियों से सचेत रहने की आवश्यकता आपको रहेगी। तुला राशि 2020 के अनुसार आपके लिये सलाह है कि अपने मन की योजनाओं के बारे में किसी से ज्यादा चर्चा न करें। इसके पश्चात सितंबर माह में ही राहु का राशि परिवर्तन भी होगा यह भी आपके कामकाजी जीवन में तेजी के संकेत कर रहे हैं। रूके हुए कार्यों को इस समय संपन्न किया जा सकता है। इसके बाद का समय आपके लिये अच्छे परिणाम देने वाला रहने की उम्मीद कर सकते हैं। कुल मिलाकर तुला राशिफल 2020 आपके लिये करियर के क्षेत्र में उपलब्धियों भरा रहने के आसार हैं।</p>

</details>
&nbsp;

<details open="open"><summary><span style="color: #000000;"><strong>❤तुला वित्त राशिफल के बारे में और पढ़े
</strong></span></summary>
    <p class="text-justify">तुला फाइनेंस राशिफल 2020 के अनुसार फाइनेंस के मामले में यह वर्ष आपके लिये मिला-जुला रहने वाला है। इस वर्ष आपके खर्चें बढ सकते हैं। हालांकि धन भाव के स्वामी मंगल का स्वराशिगत होकर अपने धन भाव में होना आपके लिये धन प्राप्ति के योग भी बना रहा है। विशेषकर रूका हुआ धन आपको नये साल में मिल सकता है। पैतृक संपत्ति संबंधी कोई मामला लंबित है तो उसका परिणाम भी आपके पक्ष में आ सकता है। प्रोपर्टी संबंधी लेन-देन में भी आप लाभकारी स्थिति में रह सकते हैं।</p>
    <p class="text-justify"></p>
    <p class="text-justify">तुला भविष्यफल 2020 के अनुसार आपकी वर्ष <strong>कुंडली</strong> 2020 में राशि स्वामी शुक्र आपकी राशि से चौथे स्थान में बैठे हैं जो कि आपके लिये सुख-सुविधाओं में बढ़ोतरी के संकेत कर रहे हैं हालांकि इनके लिये आपको धन भी खर्च करना पड़ेगा। वाहन खरीदने के योग आपके लिये बन रहे हैं। यात्राओं में भी आपका पैसा खर्च हो सकता है। 24 जनवरी को शनि राशि परिवर्तन कर रहे हैं। राशि से सुख भाव में शनि का आना आपके लिये लाभकारी रहने के आसार है। 30 मार्च को बृहस्पति मकर राशि में प्रवेश करेंगें जो कि नीच भंग राजयोग बना रहे हैं। इस समय प्रोपर्टी के लेन देन में आपको लाभ हो सकता है। घर या गाड़ी की खरीददारी के लिये भी यह समय उचित रहेगा।</p>
    <p class="text-justify"></p>
    &nbsp;
    <p class="text-justify"></p>
    <p class="text-justify">मई के लगभग मध्य में शनि व गुरु के वक्री होने से खर्चों में बढ़ोतरी के संकेत भी मिल रहे हैं। इस समय हाथ थोड़ा खींच कर चलें। विशेषकर यात्रा के दौरान अनावश्यक खर्च से बचें।</p>
    <p class="text-justify"></p>
    <p class="text-justify">आपकी वित्तीय स्थिति के लिये संकेत है कि 30 जून को गुरु के धनु राशि में जाने पर भाग्य के लिये समय अच्छा रहेगा। लाभ स्थान में दृष्टि होने से रूका हुआ धन मिलने के योग भी आपके लिये बन रहे हैं। 13 सितंबर को गुरु के मार्गी होने से किसी नई परियोजना में निवेश करने के योग भी आपके लिय बनेंगें। हालांकि मार्किट में अपने प्रतिद्वंदियों से आपको थोड़ा सचेत रहने की आवश्यकता भी रहेगी। तुला भविष्यफल 2020 के अनुसार सितंबर में राहु का परिवर्तन भी हो रहा है जिसके कारण आपको फाइंनेंस से संबंधित मामलों में जल्दबाजी से बचने की आवश्यकता रहेगी। स्वास्थ्य पर खर्च इस समय बढ़ सकता है। इसी समय केतु आपकी <strong>राशि</strong> से धन भाव में उच्च के होंगे जो आपके लिये अचानक से धन प्राप्ति के योग बन रहे हैं। गुप्त धन या पैतृक संपत्ति के रूप में आपको लाभ मिल सकता है। नवंबर में गुरु के शनि के साथ आने से फिर से आपको नीचभंग राजयोग का लाभ मिलने लगेगा। कुल मिलाकर तुला राशि वालों के लिये फाइनेंस राशिफल 2020 आपके लिये आर्थिक समृद्धि की संभावनाएं जता रहा है।</p>

</details>
&nbsp;
<details open="open"><summary><span style="color: #000000;"><strong>❤तुला पारिवारिक राशिफल के बारे में और पढ़े
</strong></span></summary>
    <p class="text-justify">तुला पारिवारिक राशिफल 2020 आपके लिये सुखी जीवन की कामना कर रहा है। हालांकि कुछ समय ऐसा भी आएगा जहां आपको अपनों की जरूरत महसूस होगी ऐसे समय में परिजनों का, निकट संबंधियों का पूरा साथ आपको मिल सकता है। दरअसल वर्ष कुंडली 2020 के अनुसार आपकी राशि के स्वामी शुक्र आपकी राशि से चौथे स्थान में बैठे हैं जो कि आपके लिये पारिवारिक सुख मिलने की उम्मीद जता रहे हैं। इस वर्ष घर में सुख सुविधाओं में बढ़ोतरी होने से परिवार में भी खुशियां बरकार रहेंगी। रिलेशनशिप के मामले में तो सौभाग्यशाली रहेंगे ही। आपकी राशि से तीसरे स्थान में गुरु, बुध, सूर्य, शनि और केतु एक साथ हैं जो कि पंचग्रही योग बना रहे हैं इस वर्ष आप परिवार के साथ किसी धार्मिक या आध्यात्मकि स्थल की यात्रा कर सकते हैं। छोटे भाई बहनों का अपेक्षित सहयोग भी आपको इस साल मिलेगा जिससे आप उन पर गौरवान्वित हो सकते हैं। कुंटुंब स्थान के के स्वामी मंगल अपने ही स्थान में हैं जिससे परिवार में संपत्ति को लेकर कोई विवाद चल रहा है तो उसके शांत होने की उम्मीद भी आप लगा सकते हैं। शुरुआती दिनों में ही शनि चौथे स्थान में स्वराशिगत हो जाएंगें। शनि आपके पंचम भाव के स्वामी भी हैं जो कि संतान पक्ष की ओर से भी आपको शुभ समाचार मिलने के संकेत कर रहे हैं। मार्च के अंत में गुरु भी शनि के साथ आकर नीच भंग राजयोग बनाएंगें यह भी आपके परिवार में खुशियां मनाने का अवसर लेकर आ सकते हैं।</p>
    <p class="text-justify"></p>
    <p class="text-justify">मई माह में शनि और गुरु वक्री हो जाएंगें इस समय को धैर्य व शांति के साथ बिताएं विपरीत परिस्थितियों में अपनों का सहयोग आपके हौसलें को बनाए रखेगा। वक्री बृहस्पति आपके लिये धार्मिक स्थल की यात्रा के योग भी बना रहे हैं। जून के अंत में धनु वक्र अवस्था में ही पुन: पराक्रम में आ जाएंगें जिससे सगे संबंधियों से आपको अच्छा सुख प्राप्त हो सकता है। सितंबर में गुरु के मार्गी होने पर आपको थोड़ा सचेत रहने की आवश्यकता भी रहेगी क्योंकि इस समय किसी अपने से आप धोखा भी खा सकते हैं। अपने राज़ किसी के सामने इस समय में प्रकट न करें तो बेहतर रहेगा। सिंतबर में राहु-केतु का भी परिवर्तन होगा। केतु आपकी <strong>राशि</strong> से दूसरे भाव में आ जाएंगे। जो कि कुटंब परिवार के लोगों के साथ पिछले लंबे समय से चल रहे किसी कानूनी विवाद का हल लेकर आ सकते हैं। नवंबर में गुरु फिर से शनि के साथ चौथे स्थान में आ जाएंगें जो परिवार में फिर से हंसी-खुशी का माहौल बनाए रखेंगें। कुल मिलाकर तुला राशि वालों के लिये पारिवारिक राशिफल 2020 एक हंसते खेलते पारिवारिक जीवन की कामना को साकार करता हुआ नज़र आ रहा है।</p>

</details>