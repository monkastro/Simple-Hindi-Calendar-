<h1 class="top0 display-3 text-uppercase" style="text-align: center;"><span style="color: #ff0000;"><strong><span style="text-decoration: underline;">वृषभ राशिफल 2020</span></strong></span></h1>
कुल मिलाकर देखा जाये तो वृषभ राशि वालों के लिये 2020 का <strong>वार्षिक</strong> <strong>राशिफल</strong> काफी अच्छे संकेत कर रहा है।

<details open="open"><summary><span style="color: #000000;"><strong>❤अपने वार्षिक रशीफ़ल के बारे में और पढ़े</strong></span></summary>
    <p class="text-justify">वृषभ राशिफल 2020 के अनुसार नया साल आपके लिये काफी अच्छा रहने के आसार हैं। आपका वार्षिक राशिफल कहता है कि यह साल आपके लिये नई सफलताएँ, नई उपलब्धियों वाला रहेगा। इसका कारण है कि वर्ष 2020 की शुरुआत के समय आपकी राशि के स्वामी शुक्र आपकी राशि से भाग्य स्थान में विराजमान हैं जो कि आपके लिये इस वर्ष को बहुत ही उज्जवल व उन्नति वाला वर्ष रहने के संकेत कर रहे है। वहीं आपकी राशि से अष्टम भाव में पंचग्रही योग एक महायोग बना रहा है जो कि आपके लिये शुभाशुभ प्रभाव डालने वाला रहेगा। मंगल का आपकी राशि से सप्तम भाव में स्वराशिगत होना आपके लिये 2020 में वैवाहिक जीवन और व्यापार में सफलता मिलने के योग भी आपके लिये बना रहा है।</p>
    <p class="text-justify">वर्षांरंभ के समय भाग्य के कारक शनि अपने से 12वें स्थान में होने से आपके भाग्य को थोड़ा कमजोर कर रहे हैं जिससे कि हो सकता है पिछले कुछ समय से आपके कार्य बनते-बनते अटक रहे हों। इस समय आप पर शनि की ढ़ैय्या भी चल रही है। ऐसे में आपको थोड़ा धैर्य, थोड़े विवेक से काम लेने की आवश्यकता रहेगी। क्योंकि 24 जनवरी से शनिदेव भाग्य स्थान में ही विराजमान होंगे जो कि आपके भाग्योद्य का कार्य करेंगें साथ ही आपको शनि की ढ़ैय्या से मुक्ति इस समय मिल जायेगी। इस तरह आगामी समय आपके लिये काफी सुखद रहने की उम्मीद कर सकते हैं।</p>
    &nbsp;
    <p class="text-justify">Vrishabha Rashifal 2020 के अनुसार वर्ष की शुरुआत के समय ही गुरु का अष्टम भाव में अष्टमेष होकर विराजमान होना आपको सेहत का ध्यान रखने की ओर संकेत कर रहा है। जाहिर है इस समय आप अपने खान-पान का ध्यान न रख पाएं। पेट संबंधी समस्याओं का ध्यान रखें। बढ़ता हुआ वज़न भी आपके लिये एक समस्या हो सकता है। हालांकि बृहस्पति की 9वीं दृष्टि आपके सुख भाव पर पड़ रही है जिससे आपके लिये घर में सुख सुविधाओं में बढ़ोतरी के संकेत भी मिल रहे हैं। आप यदि अपना घर खरीदने की लंबे समय से योजना बना रहे हैं, कोई नया वाहन खरीदना चाहते हैं तो इस समय अपनी इन इच्छाओं को पूरा कर सकते हैं। घर में सुख सुविधाओं को बढ़ाने के लिये भी आप प्रयासरत हो सकते हैं। यदि पिछले कुछ दिनों से माता की सेहत के प्रति चिंतित हैं तो इस समय सुधार दिखाई देगा जिससे आपको राहत मिलेगी।</p>
    <p class="text-justify">30 मार्च को गुरु भाग्य के स्थान में आ जाएंगे जहां पर पहले से ही भाग्य का शनि विराजमान है। भाग्य स्थान में गुरु व शनि की युति से बहुत ही शुभ संयोग आपके लिये बन रहे हैं। नीच भंग राजयोग भी इस समय आपकी <a href="">राशि</a> के लिये बन रहा है जो कि आपके लिये अपार सफलता के द्वार खोलने वाला रहेगा। शनि आपके लिये कर्मभाव के स्वामी भी हैं। बृहस्पति को अच्छा सलाहकार माना जाता है इसलिये शनि के साथ गुरु के होने से आपको लाइफ के हर पहलु पर अच्छे सुझाव मिल सकते हैं।</p>
    <p class="text-justify">मई के लगभग दूसरे सप्ताह के मध्य तक का समय आपके लिये शुभ कहा जा सकता है लेकिन उसके पश्चात पहले शनि और उसके बाद गुरु क्रमश: 11 व 14 मई को वक्री हो रही हैं। शनि व गुरु की चाल उल्टी होने से आपको थोड़ी परेशानियों का सामना करना पड़ सकता है। कार्यों में धीमापन आ सकता है। भाग्य का साथ भी आपको इस समय कम ही मिलेगा। धन निवेश के मामले में कोई जोखिम न उठाएं। विशेषकर शेयर बाज़ार में निवेश करने वाले जातक सतर्क रहें। कोई नई डील इस समय करेंगें तो हो सकता है आपको उसमें अपेक्षित लाभ न मिले। इस समय विद्वान ज्योतिषाचार्यों से परामर्श लेकर ही आगे बढ़ना आपके लिये सही रहेगा।</p>
    <p class="text-justify">जून के अंत में गुरु पुन: धनु राशि में आ जाएंगें इस समय आपके रूके हुए कार्यों के सिरे चढ़ने के आसार बनने लगेंगें।</p>
    <p class="text-justify">सितंबर तक हालात मिलेजुले रहने की उम्मीद कर सकते हैं। 13 सितंबर को बृहस्पति मार्गी हो जाएंगें। जिससे आप स्वयं में एक सकारात्मक उर्जा महसूस करेंगें। भाग्य का भी आपको इस समय से पूर्ण सहयोग मिलने लगेगा। कार्यों में सफलता मिल सकती है। लंबित कार्य पूरे होने के आसार भी बनेंगें।</p>
    <p class="text-justify">23 सितंबर को राहु अपनी उच्च मानी जाने वाली (मूल त्रिकोण) राशि यानि आपकी ही राशि में प्रवेश करेंगें जो कि आपके हुनर को निखारने में आपकी सहायता करेंगें। इस समय आप अपनी क्षमताओं की पहचान कर अपना श्रेष्ठ प्रदर्शन कर सकते हैं जिसके लिये आपको प्रशंसा व पुरुस्कार दोनों मिल सकते हैं। जमीन जायदाद का सुख भी आपको मिल सकता है। विशेषकर पैतृक संपत्ति आपको मिल सकती है। राजकीय सम्मान की प्राप्ति भी आपको राहु दिलवा सकते हैं। जो जातक उच्च शिक्षा हासिल करना चाहते हैं, किसी प्रतिष्ठित संस्थान से कोई प्रोफेशनल डिग्री करने की सोच रहे हैं उन्हें भी सफलता मिल सकती है।</p>
    <p class="text-justify">इसी समय केतु भी अपनी <strong>राशि</strong> बदलकर आपकी राशि से सप्तम भाव में आ जाएंगें। पर्सनल लाइफ में आपको चुनौतियों का सामना करना पड़ सकता है। दांपत्य जीवन पर को केतु नकारात्मक रूप से प्रभावित कर सकते हैं। आपके लिये अचानक से रिश्ते बनेंगें और अचानक से ही बने बनाए रिश्ते टूटने की कगार पर भी पंहुच सकते हैं।</p>
    <p class="text-justify">सितंबर के आखिर में शनि मार्गी हो जाएंगें जिससे भाग्य का फिर से  आपको साथ मिलने लगेगा। कामकाज में तेजी आएगी। अपनी कामकाजी व्यस्तता के चलते हो सकता है आप अपनी पर्सनल लाइफ की ओर थोड़ा कम ध्यान दे पाएं। हमारी सलाह है कि पर्सनल व प्रोफेशनल लाइफ में जितना हो सके संतुलन बनाकर चलें।</p>
    <p class="text-justify">नवंबर के उतर्राध में गुरु के मकर राशि में आते ही पुन; नीच भंग राजयोग का लाभ आपको मिलने लगेगा। कुल मिलाकर वृषभ राशि वालों के लिये वार्षिक राशिफल 2020 की हैप्पी एंडिंग के संकेत कर रहा है।</p>

</details>
<details open="open"><summary><span style="color: #000000;"><strong>❤अपने वार्षिक प्रेम राशिफल के बारे में और पढ़े</strong></span></summary>
    <p class="text-justify">वृषभ राशि वालों के लिये प्रेम राशिफल 2020 ईशारा कर रहा है कि इस साल आप काफी रोमांटिक रहने वाले हैं। आपकी उम्मीदें, आपकी मनोकामनाएं पूर्ण हो सकती हैं। मनचाहा पार्टनर आपको मिल सकता है। दरअसल वर्ष की शुरुआत के समय राशि स्वामी शुक्र (जो कि प्रेम के कारक भी माने जाते हैं) का आपकी राशि से भाग्य स्थान में होना आपके लिये रोमांटिक लाइफ में शुभ परिणाम मिलने के संकेत कर रहा है। इस वर्ष आपको जीवन साथी का सुख, सहयोग मिल सकता है। अविवाहित प्रेमी जातकों के संबंध भी मधुर बने रहने की उम्मीद कर सकते हैं। आपके लिये भी पार्टनर काफी सपोर्टिव रह सकते हैं। दोस्तों की मदद से भी आप एक अच्छी रोमांटिक लाइफ का आनंद ले सकते हैं। खोया हुआ प्यार भी इस वर्ष आपके पास लौट कर आ सकता है। हालांकि समय के साथ-साथ आपकी लव लाइफ में उतार-चढ़ाव रहने के संकेत भी यह वार्षिक लव राशिफल 2020 (Love Horoscope 2020) कर रहा है।</p>
    <p class="text-justify"></p>
    <p class="text-justify">वर्ष की शुरुआत में आपकी राशि से सप्तम भाव में मंगल अपनी ही <strong>राशि</strong> में मौजूद हैं जो कि 2020 में आपकी शादीशुदा लाइफ शानदार रहने की ओर ईशारा कर रहे हैं। हालांकि पंचम भाव के स्वामी बुध का अष्टम भाव में पंचग्रही योग में होना आपकी रोमांटिक लाइफ में थोड़े उतार-चढ़ाव के संकेत भी कर रहा है। बृहस्पति की 9वीं दृष्टि आपके सुख भाव पर पड़ रही है जिससे आपके लिये घर में सुख सुविधाओं में बढ़ोतरी के संकेत भी मिल रहे हैं। इन साधनों के बढ़ने से आपके दांपत्य जीवन में और भी मधुरता आने की उम्मीद कर सकते हैं।</p>
    &nbsp;
    <p class="text-justify"></p>
    <p class="text-justify">मार्च के अंतिम दिनों में गुरु भाग्य स्थान में शनि के साथ आ जाएंगें जहां वे नीच भंग राजयोग भी आपके लिये बना रहे हैं। भाग्य स्थान से गुरु की पंचम दृष्टि से आपकी राशि को देख रहे हैं तो नवम दृष्टि से वे आपके पंचम भाव को। यानि आपकी पर्सनल लाइफ को गुरु पूरी तरह प्रभावित करेंगें। पार्टनर के साथ किसी तरीके के मतभेद हैं तो किसी करीबी दोस्त, परिजन, घर के बड़े बुजूर्गों की सलाह से सारे मतभेद समाप्त कर आपस की दूरियों को मिटाया जा सकता है। हालांकि मई में शनि और गुरु के वक्री होने से आपके लिये परिस्थितियां थोड़ी विकट हो सकती हैं। इस समय अपने साथी के साथ किसी भी तरह के कम्यूनिकेशन गैप से बचें अन्यथा गलतफहमियां पैदा हो सकती हैं। जून के अंत में गुरु वक्र अवस्था में ही वापस अष्टम भाव में चले जाएंगें यह समय आपके लिये चुनौतिपूर्ण रह सकता है। सुख सुविधाओं में कमी आने से आपकी पर्सनल लाइफ पर भी इसका असर पड़ सकता है।</p>
    <p class="text-justify"></p>
    <p class="text-justify"></p>
    <p class="text-justify">सितंबर में राहू राशि परिवर्तन कर जहां आपकी ही राशि में आएंगें वहीं केतु भी आपकी राशि से सप्तम भाव में प्रवेश करेंगें। यह समय आपके लिये बहुत ही सोच समझकर चलने वाला रहेगा। हालांकि गुरु और शनि सितंबर के अंत तक मार्गी हो जाएंगें लेकिन केतु आपके दांपत्य जीवन में परेशानियों का काम करेंगें जिसका सामना आप धैर्य और विवेक से कर सकते हैं। राहू आपको दुविधा में रखने का काम करेंगें। अपनी रिलेशनशिप को लेकर भी आप कुछ समझने की स्थिति में हो सकता है न रहें इसके लिये बेहतर रहेगा कि इस समय में अपनी लाइफ का कोई महत्वपूर्ण निर्णय लेना पड़े तो इसके लिये किसी तरह की जल्दबाजी न करें।</p>
    <p class="text-justify"></p>
    <p class="text-justify">नवंबर में गुरु के पुन: भाग्य स्थान में शनि के साथ आने पर आपके लिये चीज़ें सही होने लगेंगीं। आपकी लव लाइफ फिर से पटरी पर दौड़ने लगेगी। विवाह के योग भी इस समय अविवाहित जातकों के लिये बनेंगें। कुल मिलाकर वृषभ वार्षिक प्रेम राशिफल 2020 के अनुसार कहा जा सकता है कि वर्ष के उतरार्ध में थोड़ा संभल कर रहें वर्षांत आपकी लव लाइफ के लिये उत्साहजनक रहेगा।</p>

</details>
<details open="open"><summary><span style="color: #000000;"><strong>❤अपने वार्षिक करियर राशिफल के बारे में और पढ़े</strong></span></summary>
    <p class="text-justify">वृषभ राशि वालों के लिये करियर राशिफल 2020 संकेत कर रहा है कि यह साल आपके लिये करियर के मामले में चुनौतियां लेकर आने वाला है। हालांकि कर्मभाव के स्वामी शनि आपको पूरा सहयोग करेंगें। वर्ष की प्रथम तिमाही के लगभग अंत में गुरु के राशि परिवर्तन के साथ ही भाग्य स्थान में शनि व गुरु की युति होगी। यह समय भी आपके लिये कई बेहतर अवसर लेकर आ सकता है। इस समय आपको दोस्तों से, परिजनों से, नजदीकी रिश्तेदारों से करियर संबंधी अच्छी सलाह भी मिल सकती है। नीच भंग राजयोग का लाभ आपको इस समय मिलेगा जिससे करियर में सफलता के योग इस समय आपके लिये बनेंगें।</p>
    <p class="text-justify"></p>
    <p class="text-justify">11 और 14 मई को शनि व गुरु वक्री हो रहे हैं। इस समय कामकाजी जीवन में एक धीमापन आ सकता है। इस समय भाग्य के भरोसे न बैठें। स्वयं पर विश्वास कर मेहनत करते रहें यही आपके लिये उपयोगी साबित होगी। जून में वक्री गुरु शनि का साथ छोड़ पुन: धनु <strong>राशि</strong> में चले जाएंगें जिससे आपके अटके हुए कार्य फिर से अपनी स्पीड पकड़ सकते हैं। लेकिन सही मायनों में राहत आपको सितंबर के लगभग मध्य में मिलने वाली है जब बृहस्पति मार्गी हो जाएंगे। इस समय आप एक नई ऊर्जा के साथ अपने करियर में आगे कदम बढ़ाएंगे। अतीत में किये प्रयासों का, की गई मेहनत का फल आपको इस समय में मिल सकता है।</p>
    <p class="text-justify"></p>
    &nbsp;
    <p class="text-justify"></p>
    <p class="text-justify">सितंबर माह के अंतिम दिनों में राहु का राशि परिवर्तन कर आपकी राशि में आना आपकी प्रतिभा को बढ़ाएगा। आपके लिये अपनी प्रतिभा का प्रदर्शन करने के अवसर भी यह समय लेकर आ सकता है। इस समय अपने अंदर छुपी किसी रचनात्मक स्किल को भी आप पहचान सकते हैं। अपनी रूचि को ही अपना करियर बनाने वालों के लिये बहुत ही लाभकारी समय रह सकता है। कार्यस्थल पर आपका प्रदर्शन काफी अच्छा रहेगा। जो जातक विदेश में या किसी प्रतिष्ठित संस्थान से उच्च शिक्षा या कोई प्रोफेशनल कोर्स करने की इच्छा रखते हैं उनके लिये भी काफी पोजीटिव समय है।</p>
    <p class="text-justify"></p>
    <p class="text-justify">सितंबर के अंतिम दिनों में शनि का मार्गी होना आपके लिय सौभाग्यशाली रह सकता है। आपके कार्य अपनी गति पकड़ सकते हैं। यह समय काम के दबाव वाला भी रह सकता है। इसके बाद वर्षांत तक का समय आपके लिये अच्छा रहने के आसार हैं।</p>

</details>
<details open="open"><summary><span style="color: #000000;"><strong>❤अपने वार्षिक वित्त राशिफल के बारे में और पढ़े</strong></span></summary>
    <p class="text-justify">फाइनेंस राशिफल 2020 का संकेत है कि यह साल आपके लिये काफी अच्छा रहने वाला है। वर्षांत तक आपकी आर्थिक स्थिति काफी मजबूत होने के आसार दिखाई दे रहे हैं। दरअसल वर्ष की शुरुआत में धन भाव के स्वामी बुध का धन भाव से सप्तम भाव में होना आपके लिये धन प्राप्ति के काफी अच्छे अवसर बना रहा है। साथ ही केतु भी आपके लिये अचानक से धन लाभ के संकेत कर रहे हैं।</p>
    <p class="text-justify"></p>
    <p class="text-justify">जनवरी के अंतिम सप्ताह में शनि <strong>राशि</strong> परिवर्तन करेंगें। नौकरीशुदा जातकों के लिये वेतन में वृद्धि तो व्यवसायी जातकों के लिये बिजनेस में धन लाभ के योग बन रहे हैं। मार्च के अंत में गुरु, शनि के साथ ही आ जाएंगें जो कि भाग्य स्थान में आपके लिये नीच भंग राजयोग भी बना रहे हैं। यह समय भी फाइनेंशियली आपके लिये काफी अच्छा रह सकता है।</p>
    <p class="text-justify"></p>
    &nbsp;
    <p class="text-justify"></p>
    <p class="text-justify">मई में आपको फाइनेंशियल डीसीज़न थोड़ा सोच समझकर लेने की आवश्यकता रहेगी क्योंकि शनि और गुरु इस माह में वक्री हो रहे हैं। इस समय पैसा थोड़ा रूक-रूक कर मिलने के आसार हैं। यदि कहीं से पेमेंट मिलनी है तो उसमें देरी हो सकती है। कर्ज के रूप में दिया गया पैसा वापस मिलने में भी परेशानी हो सकती है। जून के अंत में गुरु वक्र अवस्था में ही राशि परिवर्तन कर वापस धनु राशि में चले जाएंगें। सितबंर तक का समय लगभग हर फिल्ड में आपके लिये थोड़ा स्लो रहने के आसार हैं। लेकिन सितबंर के पश्चात आपको राहत मिल सकती है। अतीत में किये गये निवेश का लाभ भी आपको इस समय मिल सकता है।</p>
    <p class="text-justify"></p>
    <p class="text-justify"></p>
    <p class="text-justify">सितंबर महीना फाइनेंशियली ही नहीं बल्कि लाइफ के हर पहलु से आपके लिये बहुत ही महत्वपूर्ण रहने वाला है। दरअसल इस महीने में गुरु और शनि जहां मार्गी हो रहे हैं वहीं राहु-केतु का राशि परिवर्तन भी इसी महीने में हो रहा है। यह आपके लिये शुभाशुभ प्रभाव डालने वाला समय रहेगा। फाइनेंशियल कंडीशन काफी अच्छी होने के आसार आपके लिये बन रहे हैं। इस समय धन प्राप्ति के नये स्त्रोत भी आप तलाश सकते हैं। जो जातक किसी बहुराष्ट्रीय (मल्टीनेशनल) कंपनी में जॉब कर रहे हैं या करने के इच्छुक हैं उनकी आय में अच्छी वृद्धि के आसार हैं। बाहरी कंपनियों के साथ मिलकर व्यवसाय करने वाले जातकों के लिये भी आर्थिक रूप से यह समय लाभ देने वाला रह सकता है।</p>
    <p class="text-justify"></p>
    <p class="text-justify">नवंबर के उतर्राध में गुरु का राशि बदलकर पुन: भाग्य स्थान में शनि के साथ आना फिर से आपके लिये लाभकारी रहेगा। नीचभंग राजयोग का लाभ आपको यहां मिलेगा। कुल मिलाकर वर्षांत में आप स्वयं को एक मजबूत आर्थिक स्थिति में पा सकते हैं।</p>

</details>
<details open="open"><summary><span style="color: #000000;"><strong>❤अपने वार्षिक पारिवारिक राशिफल के बारे में और पढ़े</strong></span></summary>
    <p class="text-justify">वृषभ राशिफल 2020 के अनुसार आपका पारिवारिक जीवन नये साल में काफी अच्छा रहने वाला है। गुरु की कृपा दृष्टि आप पर बनी रहेगी जिसके कारण परिवार में खुशियों का माहौल समय समय बनता रहेगा। आपकी राशि से भाग्य स्थान में शुक्र के मौजूद होने से भी आपको परिजनों व प्रियजनों का भरपूर सहयोग मिलेगा।</p>
    <p class="text-justify"></p>
    <p class="text-justify">आपकी पारिवारिक लाइफ इसलिये भी अच्छी कही जा सकती है क्योंकि वर्ष की शुरुआत में मंगल आपकी राशि से सप्तम भाव में स्वराशि के होकर बैठे हैं। यह एक सफल पारिवारिक जीवन की ओर ईशारा करते हैं। गुरु नवमी दृष्टि से आपके सुख भाव को देख रहे हैं यह भी आपके पारिवारिक जीवन में खुशियों में वृद्धि के योग बना रहे हैं। इस वर्ष जो जातक खुद का घर होने का सपना संजोए हुए हैं वे अपने घर में प्रवेश कर सकते हैं। घर का नवीनीकरण भी करवा सकते हैं। सुख सुविधाओं में बढ़ोतरी होने से भी परिवार में खुशी का माहौल रह सकता है।</p>
    <p class="text-justify"></p>
    &nbsp;
    <p class="text-justify"></p>
    <p class="text-justify"></p>
    <p class="text-justify">मई में गुरु व शनि वक्री हो जाएंगें इस समय आपको थोड़ा सचेत रहने की आवश्यकता रहेगी। किसी बात को लेकर परिजनों के साथ मतभेद हो सकता है लेकिन सूझबूझ से काम लेंगे तो ऐसी नौबत हो सकता है न आये। सितंबर तक आपको अपनी फेमिली लाइफ में यह उतार-चढ़ाव देखने को मिल सकते हैं।</p>
    <p class="text-justify"></p>
    <p class="text-justify">सितंबर में गुरु व शनि के मार्गी होने से स्थिति बेहतर होगी और घर वालों के साथ आपके संबंध मधुर होंगे। लेकिन सितंबर माह के अंतिम दिनों में ही राहु व केतु भी राशि परिवर्तन करेंगें। राहु जहां आपकी राशि में प्रवेश करेंगें वहीं केतु सप्तम भाव में। इस समय आप गलतफहमियों का शिकार हो सकते हैं जिस कारण आपके पारिवारिक जीवन में कलह भी प्रवेश कर सकती है। केतु सीधे तौर पर आपके विवाहित जीवन को प्रभावित करने के संकेत कर रहे हैं। ऐसे में जो जातक एकल परिवार के रूप में रहते हैं उनके आपसी रिश्ते में एक दूसरे पर विश्वास में कमी हो सकती है। अगर आपने अपनी वाणी पर संयम नहीं रखा तो हो सकता है बात काफी आगे बढ़ जाए। इस समय आपको थोड़ा सतर्क रहने की आवश्यकता रहेगी। कुछ समय के पश्चात हालात फिर से बेहतर होते चले जाएंगें।</p>
    <p class="text-justify"></p>
    <p class="text-justify">गुरु के <strong>राशि</strong> परिवर्तन कर फिर से आपके भाग्य स्थान में आने पर आपकी लाइफ और भी बढ़िया चलने लगेगी। वर्षांत के नजदीक परिवार में किसी मांगलिक कार्यक्रम का आयोजन हो सकता है। कुल मिलाकर वृषभ राशि वालों के लिये वार्षिक राशिफल 2020 एक सुखांत वर्ष रहने के संकेत कर रहा है।</p>

</details>