<h1 class="top0 display-3 text-uppercase" style="text-align: center;"><span style="color: #ff0000;"><strong><span style="text-decoration: underline;">वृश्चिक राशिफल 2020</span></strong></span></h1>
<p class="text-justify">वृश्चिक राशि वालों के लिये वार्षिक राशिफल 2020 के अनुसार यह वर्ष आपके लिये सफलता व समृद्धि देने वाला कहा जा सकता है। हालांकि वर्ष के कुछ समय में उतार-चढ़ाव भी आप देखेंगे लेकिन कुल मिलाकर देखा जाए तो आपके लिये इसे उपलब्धियों भरा वर्ष समझा जाना चाहिए।</p>
&nbsp;

<details open="open"><summary><span style="color: #000000;"><strong>❤वृश्चिक राशिफल के बारे में और पढ़े
</strong></span></summary>
    <p class="text-justify">वृश्चिक राशिफल 2020 के अनुसार यह वर्ष आपके लिये सुख-समृद्धि में वृद्धि के योग बना रहा है। कार्यक्षेत्र में भी आपको सफलता मिलने के प्रबल आसार नज़र आ रहे हैं। वृश्चिक राशि के स्वामी मंगल हैं जो कि वर्ष कुंडली में स्वराशि में विराजमान हैं। मंगल का स्वराशि का होना रूचक महायोग बना रहा है जिसके होने से कार्यक्षेत्र में उन्नति के योग बनते हैं। वाहन का सुख प्राप्त होता है। राशि के स्वामी होने के कारण सेहत के मामले में भी आपको इनका लाभ मिल सकता है। वृश्चिक राशि वालों के लिये वर्ष कुंडली 2020 के अनुसार धन भाव में पंचग्रही योग का होना आपके व्यक्तित्व विकास के संकेत कर रहा है। भाग्य स्थान में चंद्रमा भाग्य को उन्नति की ओर अग्रसर कर रहे हैं। चंद्रमा पर मंगल की दृष्टि भी पड़ रही है जिससे चंद्र मंगल योग बन रहा है। यह आपकी मनोकामानाओं के पूर्ण होने में आपकी सहायता कर सकते हैं। हालांकि शनि की दृष्टि भी चंद्रमा पर पड़ रही है जिससे आपमें धैर्य की कमी आ सकती है। इससे बचने का प्रयास करें। वर्ष की शुरुआत में राहू भी अष्टम भाव में विराजमान हैं जिससे आपके लिये इस वर्ष स्थान परिवर्तन के योग बनते रहेंगें। पुराने घर का नवीनीकरण भी इस साल करवाया जा सकता है। अपनी हेल्थ पर थोड़ा ध्यान देने की आवश्यकता रहेगी। केतु भी धनु राशि में और धन के स्थान में विराजमान रहेंगें। धन के क्षेत्र के लिये समय अच्छा रहेगा। विशेषकर कर्ज या लोन लेने की जरूरत पड़ती है तो सफलता मिल सकती है।</p>
    <p class="text-justify">वर्ष की शुरुआत में 24 जनवरी को शनि का परिवर्तन हो रहा है जो कि आपकी राशि से सुख भाव के मालिक होकर पराक्रम में स्वराशिगत गोचर कर रहे हैं। यह आपके पराक्रम की उन्नति के लिये इसमें वृद्धि के योग बनाते हैं। परन्तु यह स्थान छोटे भाई का स्थान भी है इसलिये छोटे भाई-बहनों के भविष्य को लेकर भी आप चिंतित रह सकते हैं।</p>
    &nbsp;
    <p class="text-justify">30 मार्च को गुरु राशि परिवर्तन कर शनि के साथ मकर राशि में होंगे। गुरु आपकी राशि से पंचम व धन भाव के स्वामी हैं। शनि के साथ विराजमान होने से यह आपकी राशि से पराक्रम स्थान में नीचभंग राजयोग बना रहे हैं। यह योग आपके पराक्रम के लिये बहुत ही महत्वपूर्ण रहने वाला है क्योंकि यहां आपके अंदर ऊर्जा का संचार करेंगें। गुरु की दृष्टि आपके भाग्य स्थान पर भी पड़ रही है जिसके कारण भाग्य का भी आपको भरपूर सहयोग मिलेगा। साथ ही सप्तम भाव में भी गुरु की पंचम दृष्टि भी आपकी फेमिली लाइफ को मधुर बनाएंगें। जीवनसाथी का भरपूर सहयोग प्राप्त होगा। प्रेम प्रसंगों में भी सुख मिलेगा। प्रेम विवाह के भी योग आपके लिये बन सकते हैं।</p>
    <p class="text-justify">11 मई को शनि का वक्र होना आपके लिये थोड़ा परेशानी का कारण बन सकता है। भाग्य पर दृष्टि होने से अचानक से आपके कार्यों में रूकावट भी आ सकती है। मंगल की तीसरी दृष्टि आपके मान-सम्मान, एजूकेशन व संतान के स्थान पर पड़ने से नकारात्मक परिणाम भी आपको मिल सकते हैं।</p>
    <p class="text-justify">14 मई को गुरु मकर राशि में वक्री हो रहे हैं जिसके होने से आपको मिलेजुले परिणाम प्राप्त होंगे क्योंकि इस समय पर शुभ ग्रह बृहस्पति तथा क्रूर ग्रह शनि वक्री चल रहे होंगे। इसी कारण आपको कभी-कभी कार्यों में बहुत तेजी तो कभी-कभी अचानक से बने बनाए कार्य भी बिगड़ते हुए दिखाई दे सकते हैं। लेकिन आपका बृहस्पति जो कि ज्ञान का स्वामी है वह आपको आगे बढ़ने की पूरी-पूरी हिम्मत देगा जिससे आप अपने कार्यों में आ रही रूकावटों को कम कर सकते हैं।</p>
    <p class="text-justify">30 जून को गुरु वापस धनु राशि में चले जाएंगे जिसके पश्चात पिछले रूके हुए कार्य, धन के लेन-देन संबंधी प्रक्रियाएं आगे बढ़ेंगी। कुटुंब के लोगों के साथ मधुरता बढ़ेगी। तथा घर के अंदर कुछ मांगलिक कार्य भी होने लगेंगें।</p>
    <p class="text-justify">13 सितंबर को गुरु स्वराशि धनु में मार्गी हो जाएगा जिसके बाद आपके लिये धन के योग बनने शुरु होंगे। शिक्षा के लिये भी शुभ समय शुरु होगा। रोग घर पर भी दृष्टि होगी जिससे रोगों से लड़ने में भी आपको आसानी होगी व सेहत में लाभ मिलेगा। शत्रु भी आपसे प्रभावित हो सकते हैं।</p>
    <p class="text-justify">23 सितंबर को राहू आपकी राशि से सप्तम भाव में आ जाएंगें जिसके यहां आने से दांपत्य जीवन में कड़ावहट आ सकती है। तथा जीवनसाथी के स्वास्थ्य को लेकर भी आप चिंतित रह सकते हैं। विशेषकर जिन लोगों का नया-नया रिश्ता इस समय जुड़ा है उन्हें ज्यादा संघर्ष करना पड़ सकता है। पारिवारिक विवाद भी उत्पन्न हो सकते हैं। अपने जीवनसाथी पर विश्वास बना कर चलें। <strong>देश</strong> <strong>भर</strong> <strong>के</strong> <strong>जाने</strong><strong>-</strong><strong>माने</strong> <strong>ज्योतिषाचार्यों</strong> <strong>से</strong> <strong>भी</strong> <strong>आप</strong> <strong>इस</strong> <strong>बारे</strong> <strong>में</strong> <strong>परामर्श</strong> <strong>ले</strong> <strong>सकते</strong> <strong>हैं।</strong></p>
    <p class="text-justify">इसी समय पर केतु भी आपकी राशि में प्रवेश कर रहे हैं जिससे आपका आत्मबल अत्यधिक बढ़ सकता है। ज्यादा आत्मविश्वास भी परेशानी खड़ी कर सकता है। धैर्य से कार्य करें आपको सफलता निश्चित रूप से मिलेगी। क्योंकि शनि मंगल की राशि में हैं और केतु का फल अधिकांश मंगल के जैसे ही होता है।</p>
    <p class="text-justify">29 सितंबर को शनि के मार्गी होने पर रूके हुए काम बनने लगेंगें। छोटे भाई बहनों से भी कोई शुभ समाचार सुनने को मिल सकता है। छोटी छोटी मगर सफलतादायक यात्राएं भी हो सकती हैं।</p>
    <p class="text-justify">20 नवंबर को गुरु पुन: मकर राशि में आ जाएंगें जिससे पुन: आपके कार्यों आपके पराक्रम में उन्नति होगी। भाग्य आपका साथ देने लगेगा। तथा अपने दिमाग का पूरा इस्तेमाल करने से आपको मान-सम्मान भी प्राप्त होगा।</p>
    <p class="text-justify">वृश्चिक राशि वालों के लिये वार्षिक राशिफल 2020 के अनुसार यह वर्ष आपके लिये सफलता व समृद्धि देने वाला कहा जा सकता है। हालांकि वर्ष के कुछ समय में उतार-चढ़ाव भी आप देखेंगे लेकिन कुल मिलाकर देखा जाए तो आपके लिये इसे उपलब्धियों भरा वर्ष समझा जाना चाहिए।</p>

</details>

&nbsp;

<details open="open"><summary><span style="color: #000000;"><strong>❤वृश्चिक प्रेम राशिफल के बारे में और पढ़े
</strong></span></summary>
    <p class="text-justify">वृश्चिक प्रेम राशिफल 2020 के अनुसार प्रेम के मामले में यह वर्ष आपके लिये काफी अच्छे संकेत कर रहा है। विशेषकर वर्ष की शुरुआत आपके लिये काफी रोमांटिक कही जा सकती है। आप अपनी रिलेशनशिप को लेकर इस वर्ष उत्साहित रह सकते हैं। अपनी लव लाइफ में एक ताज़गी, एक संजीदगी का अनुभव कर सकते हैं। गुरु के प्रभाव से इस वर्ष आपके लिये विवाह के योग भी बन रहे हैं। अविवाहित सिंगल जातक जो किसी के सामने अपने प्यार का इजहार करना चाहते हैं उन्हें भी पोजिटिव रिस्पोंस मिल सकता है। लेकिन कहते हैं कि प्यार करना आसान नहीं होता और उसे निभाना तो और भी ज्यादा चुनौतिपूर्ण होता है। ऐसे ही इसे आग का दरिया नहीं कहा जाता। वर्ष के उतर्राध में आपको भी प्यार के इम्तिहान से गुजरना पड़ सकता है।</p>
    <p class="text-justify"></p>
    <p class="text-justify">वर्ष <strong>कुंडली</strong> 2020 में ग्रह गोचर के अनुसार 30 मार्च को गुरु राशि परिवर्तन कर शनि के साथ मकर राशि में होंगे। गुरु आपकी राशि से पंचम व धन भाव के स्वामी हैं। शनि के साथ विराजमान होने से यह आपकी राशि से पराक्रम स्थान में नीचभंग राजयोग बना रहे हैं। सप्तम भाव में गुरु की पंचम दृष्टि पड़ रही है जिसके कारण रोमांटिक लाइफ में पार्टनर के साथ आपके संबंध मधुर बने रहने की उम्मीद भी कर सकते हैं। विवाहित जातकों को भी जीवनसाथी का भरपूर सहयोग प्राप्त होगा। प्रेम प्रसंगों में भी सुख मिलेगा। प्रेम विवाह के भी योग आपके लिये इस समय में बन सकते हैं।</p>
    <p class="text-justify"></p>
    &nbsp;
    <p class="text-justify"></p>
    <p class="text-justify">मई के मध्य तक आते-आते शनि और गुरु दोनों वक्री हो चुके होंगे इसका कुछ नकारात्मक प्रभाव आपको अपनी पर्सनल लाइफ में देखने को मिल सकता है। इस समय भावनात्मक रूप से अपने आप को मजबूत बनाए रखें। हर तरह की परिस्थिति के लिये स्वंय को तैयार रखें। 30 जून को गुरु वापस धनु राशि में चले जाएंगे जिसके पश्चात संबंधों में मधुरता बढ़ेगी व मांगलिक कार्यों के योग बनेंगें।</p>
    <p class="text-justify"></p>
    <p class="text-justify">सितंबर में एक और जहां गुरु व शनि के मार्गी होने से आप लाइफ में कुछ सकारात्मक बदलाव एक पोजिटिविटी देखेंगें वहीं दूसरी ओर इसी माह के उतर्राध में 23 सितंबर को राहू आपकी राशि से सप्तम भाव में आ जाएंगें जो कि दांपत्य जीवन में कड़वाहट के संकेत कर रहे हैं। इस समय जीवनसाथी का स्वास्थ्य भी आपके लिये चिंता का विषय रह सकता है। विशेषकर जिन लोगों का नया-नया रिश्ता इस समय जुड़ा है उन्हें ज्यादा संघर्ष करना पड़ सकता है। आपके लिये सलाह है कि अपने जीवनसाथी पर विश्वास बना कर चलें।</p>
    <p class="text-justify"></p>
    <p class="text-justify">वर्ष का बाकि समय आपकी रोमांटिक लाइफ के लिये अच्छा कहा जा सकता है। कुल मिलाकर वृश्चिक राशि वालों के लिये प्रेम राशिफल 2020 एक नई उमंग, एक नए उत्साह, एक नए जीवन की शुरुआत के संकेत कर रहा है।</p>

</details>
&nbsp;

<details open="open"><summary><span style="color: #000000;"><strong>❤वृश्चिक करियर राशिफल के बारे में और पढ़े
</strong></span></summary>
    <p class="text-justify">वृश्चिक करियर राशिफल 2020 के अनुसार करियर के मामले में यह वर्ष बहुत ही सफलतादायक रहने वाला है क्योंकि आपके कर्मभाव के स्वामी सूर्य वर्ष कुंडली 2020 में शुरुआत के समय में ही बुधादित्य योग बनाकर धन स्थान में विराजमान हैं जो कि करियर के स्थान से आपको अच्छी सफलता दिला सकते हैं। इस वर्ष पदोन्नति के योग भी नौकरीशुदा जातकों के लिये बन रहे हैं। जिन जातकों को पिछले कुछ समय से अपने सीनियर्स के साथ तालमेल बनाने में परेशानी आ रही हैं वे भी उनके साथ अच्छे संबंध बना सकते हैं।</p>
    <p class="text-justify"></p>
    <p class="text-justify">वृश्चिक राशिफल 2020 आपके व्यावसायिक जीवन के लिये संदेश दे रहा है कि इस वर्ष कार्यक्षेत्र में आपको सफलता मिलने के प्रबल आसार नज़र आ रहे हैं। राशि स्वामी मंगल का स्वराशिगत होना रूचक महायोग बना रहा है जिससे कार्योन्नति के योग बन रहे हैं। वर्ष <strong>कुंडली</strong> 2020 के अनुसार यह वर्ष अपने व्यक्तित्व व कौशल विकास के लिहाज से भी काफी महत्वपूर्ण रहने वाला है। भाग्य के चंद्रमा आपको सौभाग्यशाली बना रहे हैं। वर्ष की शुरुआत में राहू भी अष्टम भाव में विराजमान हैं जिससे आपके लिये इस वर्ष स्थान परिवर्तन के योग बनते रहेंगें।</p>
    <p class="text-justify"></p>
    &nbsp;
    <p class="text-justify"></p>
    <p class="text-justify">24 जनवरी को शनि का परिवर्तन आपके पराक्रम में वृद्धि के योग बना रहा है। 30 मार्च को गुरु राशि परिवर्तन कर शनि के साथ होंगे। यह पराक्रम भाव में नीचभंग राजयोग बना रहे हैं जो कि आपके अंदर ऊर्जा का संचार करेंगें। गुरु की दृष्टि आपके भाग्य स्थान पर भी पड़ रही है जिसके कारण भाग्य का भी आपको भरपूर सहयोग मिलेगा।</p>
    <p class="text-justify"></p>
    <p class="text-justify">मई में शनि व गुरु का वक्र होना आपके कार्यों में रूकावट का कारण बन सकता है। इस समय आपको कभी-कभी कार्यों में बहुत तेजी तो कभी-कभी अचानक से बने बनाए कार्य भी बिगड़ते हुए दिखाई दे सकते हैं। लेकिन बृहस्पति के प्रभाव से ही आपका हौसला भी बुलंद रहेगा जिससे आप हर तरह की चुनौति का मुकाबला करने में सक्षम रह सकते हैं।</p>
    <p class="text-justify"></p>
    <p class="text-justify">30 जून को गुरु वापस धनु <strong>राशि</strong> में चले जाएंगे जिसके पश्चात पिछले रूके हुए कार्य आगे बढ़ेंगें इसके पश्चात जैसे ही धनु मार्गी होंगे तो अपने कौशल को बढ़ाने के लिये किसी प्रोफेशनल कोर्स में दाखिला ले सकते हैं। 23 सितंबर को राहू-केतु राशि परिवर्तन कर रहे हैं। केतु आपकी ही राशि में प्रवेश कर रहे हैं जिससे आपका आत्मबल अत्यधिक बढ़ सकता है। अति किसी भी चीज़ की अच्छी नहीं होती। कोन्फिडेंस तक बात ठीक है लेकिन ओवर कोन्फिडेंस से आप मात भी खा सकते हैं। आपके लिये सलाह है कि धैर्य से काम लें सफलता निश्चित रूप से मिलेगी। 29 सितंबर को शनि के मार्गी होने पर रूके हुए काम बनने लगेंगें। कामकाज संबंधी यात्राएं भी सफल रह सकती हैं। 20 नवंबर को गुरु पुन: मकर राशि में आ जाएंगें जिससे पुन: आपके कार्यों आपके पराक्रम में उन्नति होगी। भाग्य आपका साथ देने लगेगा। तथा अपने दिमाग का पूरा इस्तेमाल करने से आपको मान-सम्मान भी प्राप्त होगा।</p>
    <p class="text-justify"></p>
    <p class="text-justify">कुल मिलाकर आपके लिये करियर के मामले में वार्षिक राशिफल 2020 के अनुसार यह वर्ष सफलता व समृद्धि देने वाला कहा जा सकता है।</p>

</details>
&nbsp;

<details open="open"><summary><span style="color: #000000;"><strong>❤वृश्चिक पारिवारिक राशिफल के बारे में और पढ़े
</strong></span></summary>
    <p class="text-justify">वृश्चिक पारिवारिक राशिफल 2020 के अनुसार पारिवारिक जीवन इस वर्ष आपके लिये अच्छा कहा जा सकता है। सुख भाव के स्वामी शनिदेव हैं जो कि इस वर्ष अपनी राशि में बनें रहेंगें व आपके लिये सबसे अच्छी बात यह है कि काफी समय से शनि की साढ़ेसाती जो चल रही थी उससे आप मुक्त हो जाएंगें जिससे आपका पारिवारिक जीवन खुशहाल बने रहने की उम्मीद कर सकते हैं।</p>
    <p class="text-justify"></p>
    <p class="text-justify">वृश्चिक राशिफल 2020 के अनुसार वृश्चिक राशि वालों की वर्ष <strong>कुंडली</strong> 2020 कहती है कि यह साल आपकी मनोकामानाओं के पूर्ण होने का वर्ष है। घर का नवीनीकरण भी इस साल आप करवा सकते हैं जिससे परिवार में एक नई खुशी का अहसास कर सकते हैं। कुंटुंब स्थान में पंचग्रही योग एक और जहां खुशियों के संकेत कर रहा है वहीं पिता या पिता तुल्य किसी व्यक्ति के साथ आपके मतभेद बढ़ने की भी पूरी संभावनाएं हैं। वर्ष की शुरुआत में 24 जनवरी को शनि राशि परिवर्तन करेंगें। इस समय आपको अपने छोटे भाई-बहनों के भविष्य की चिंता सता सकती है। 30 मार्च को गुरु राशि परिवर्तन कर शनि के साथ मकर राशि में होंगे। गुरु आपकी राशि से पंचम व धन भाव के स्वामी हैं। शनि के साथ विराजमान होने से यह आपकी राशि से पराक्रम स्थान में नीचभंग राजयोग बना रहे हैं। सप्तम भाव में गुरु की पंचम दृष्टि आपकी फेमिली लाइफ के मधुर बने रहने के संकेत कर रही है। जीवनसाथी का आपको भरपूर सहयोग प्राप्त हो सकता है। जो अविवाहित जातक किसी के साथ रिलेशनशिप में हैं वे परिवार में अपने रिश्ते की बात चला सकते हैं।</p>
    <p class="text-justify"></p>
    &nbsp;
    <p class="text-justify"></p>
    <p class="text-justify">मई में शनि व गुरु वक्री हो रहे हैं इस समय आपको थोड़ा सतर्क रहना होगा। संतान को लेकर चिंतित रह सकते हैं। संतान पक्ष से कोई नेगेटिव न्यूज भी आपको मिल सकती है। इस समय जो अच्छी बात है वह यह कि विपरीत परिस्थितियों में परिजनों का पूरा साथ आपको मिलेगा। 30 जून को गुरु वक्र अवस्था में ही पुन: धनु <strong>राशि</strong> में चले जाएंगें। इस समय परिजनों के साथ रिश्तों में बेहतरी आएगी। परिवार में किसी मांगलिक कार्य का आयोजन भी हो सकता है। सितंबर में गुरु व शनि का मार्गी होना आपके लिये जहां अच्छे परिणाम मिलने के संकेत कर रहा है वहीं इसी माह में राहु केतु भी राशि परिवर्तन कर रहे हैं। राहु जहां सप्तम भाव में आ रहे हैं वहीं केतु आपकी ही राशि में प्रवेश कर रहे हैं पारिवारिक जीवन में रिश्तों में कड़वाहट बढ़ सकती है। विशेषकर लाइफ पार्टनर के साथ आपके रिश्ते हो सकता है मधुर न रहें। हालांकि मार्गी शनि आपके लिये छोटे भाई बहनों से भी किसी शुभ समाचार के मिलने की उम्मीद जता रहे हैं। नवंबर में गुरु पुन: शनि के साथ आ जाएंगे जिससे आपकी पारिवारिक लाइफ पूरी तरह फिर से पटरी पर लौट आने की उम्मीद की जा सकती है। कुल मिलाकर वृश्चिक राशि वालों के लिये वार्षिक राशिफल 2020 थोड़े बहुत उतार-चढ़ाव के बाद एक खुशहाल पारिवारिक जीवन की उम्मीदें कायम कर रहा है।</p>

</details>